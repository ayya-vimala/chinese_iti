[
  {
    "segmentnr":"t0689a02",
    "original":"本事經卷第六"
  },
  {
    "segmentnr":"t0689a04",
    "original":"大唐三藏法師玄奘奉　詔譯"
  },
  {
    "segmentnr":"t0689a05",
    "original":"3 三法品(六-七)1三法品第三之一"
  },
  {
    "segmentnr":"t0689a06",
    "original":"吾從世尊聞如是語："
  },
  {
    "segmentnr":"t0689a06",
    "original":"「苾芻當知！"
  },
  {
    "segmentnr":"t0689a07",
    "original":"諸有情界互相親近不相乖違："
  },
  {
    "segmentnr":"t0689a08",
    "original":"諸劣勝解種類有情與劣勝解種類有情，更相親近參染承事；"
  },
  {
    "segmentnr":"t0689a10",
    "original":"諸妙勝解種類有情與妙勝解種類有情，更相親近，參染承事。"
  },
  {
    "segmentnr":"t0689a11",
    "original":"「在過去世諸有情界，已相親愛不相乖違："
  },
  {
    "segmentnr":"t0689a12",
    "original":"諸劣勝解種類有情與劣勝解種類有情，已相親近參染承事；"
  },
  {
    "segmentnr":"t0689a14",
    "original":"諸妙勝解種類有情與妙勝解種類有情，已相親近參染承事。"
  },
  {
    "segmentnr":"t0689a15",
    "original":"在未來世諸有情界，當相親愛不相乖違："
  },
  {
    "segmentnr":"t0689a16",
    "original":"諸劣勝解種類有情與劣勝解種類有情，當相親近參染承事；"
  },
  {
    "segmentnr":"t0689a18",
    "original":"諸妙勝解種類有情與妙勝解種類有情，當相親近參染承事。"
  },
  {
    "segmentnr":"t0689a19",
    "original":"在現在世諸有情界，現相親愛不相乖違："
  },
  {
    "segmentnr":"t0689a20",
    "original":"諸劣勝解種類有情與劣勝解種類有情，現相親近參染承事；"
  },
  {
    "segmentnr":"t0689a22",
    "original":"諸妙勝解種類有情與妙勝解種類有情，現相親近參染承事。"
  },
  {
    "segmentnr":"t0689a23",
    "original":"「是故尊者解憍陳如，與其同類有六十人，恒集同修阿練若行。"
  },
  {
    "segmentnr":"t0689a24",
    "original":"摩訶迦葉與其同類，有無量人，恒集同修杜多妙行。"
  },
  {
    "segmentnr":"t0689a26",
    "original":"其舍利子與其同類，有無量人，恒集同修大智慧行。"
  },
  {
    "segmentnr":"t0689a27",
    "original":"大目乾連與其同類，有無量人，恒集同修大神通行。"
  },
  {
    "segmentnr":"t0689a28",
    "original":"拘瑟祉羅與其同類，有無量人，恒集同修無礙解行。"
  },
  {
    "segmentnr":"t0689a29",
    "original":"其滿慈子與其同類，有無量人，恒集同修說正法行。"
  },
  {
    "segmentnr":"t0689b01",
    "original":"迦多衍那與其同類，有無量人，恒集同修辯釋經行。"
  },
  {
    "segmentnr":"t0689b03",
    "original":"尊者善現與其同類，有無量人，恒集同修無諍住行。"
  },
  {
    "segmentnr":"t0689b04",
    "original":"纈麗伐多與其同類，有無量人，恒集同修諸靜慮行。"
  },
  {
    "segmentnr":"t0689b05",
    "original":"其優波離與其同類，有無量人，恒集同修持律之行。"
  },
  {
    "segmentnr":"t0689b06",
    "original":"物力士子與其同類，有無量人，恒集同修為僧敷設臥具等行。"
  },
  {
    "segmentnr":"t0689b08",
    "original":"尊者不滅與其同類，有無量人，恒同修集淨天眼行。"
  },
  {
    "segmentnr":"t0689b09",
    "original":"尊者阿難與其同類，有無量人，恒集同修樂多聞行。"
  },
  {
    "segmentnr":"t0689b10",
    "original":"其羅怙羅與其同類，有無量人，恒集同修樂持戒行。"
  },
  {
    "segmentnr":"t0689b11",
    "original":"童子迦葉與其同類，有無量人，恒集同修巧辯說行。"
  },
  {
    "segmentnr":"t0689b13",
    "original":"其劫比拏與其同類，有無量人，恒集同修教誡、教授大苾芻行。"
  },
  {
    "segmentnr":"t0689b14",
    "original":"尊者難陀與其同類，有無量人，恒集同修教誡、教授苾芻尼行。"
  },
  {
    "segmentnr":"t0689b15",
    "original":"優波西那與其同類，有無量人，恒集同修具威儀行。"
  },
  {
    "segmentnr":"t0689b17",
    "original":"妍美難陀與其同類，有六十人，恒集同修端嚴之行。"
  },
  {
    "segmentnr":"t0689b18",
    "original":"愚人天授與其同類，有六十人，恒集同修勃逆惡行。"
  },
  {
    "segmentnr":"t0689b19",
    "original":"「是故當知諸有情界，互相親近不相乖違："
  },
  {
    "segmentnr":"t0689b20",
    "original":"諸劣勝解種類有情與劣勝解種類有情，更相親近參染承事；"
  },
  {
    "segmentnr":"t0689b22",
    "original":"諸妙勝解種類有情與妙勝解種類有情，更相親近參染承事。」"
  },
  {
    "segmentnr":"t0689b22",
    "original":"爾時，世尊重攝此義而說頌曰："
  },
  {
    "segmentnr":"t0689b23",
    "original":"「如草木叢林，亦如風火等，"
  },
  {
    "segmentnr":"t0689b24",
    "original":"物各以類聚，有情界亦然。"
  },
  {
    "segmentnr":"t0689b25",
    "original":"愚者狎於愚，智者親於智，"
  },
  {
    "segmentnr":"t0689b26",
    "original":"體知朋侶別，應親有智人。"
  },
  {
    "segmentnr":"t0689b27",
    "original":"如凭破浮囊，必沈於大海，"
  },
  {
    "segmentnr":"t0689b28",
    "original":"親近怠慢者，定失智光明；"
  },
  {
    "segmentnr":"t0689b29",
    "original":"故應捨怠慢，樂栖止空閑，"
  },
  {
    "segmentnr":"t0689c01",
    "original":"親近有智人，速能殄眾苦。」"
  },
  {
    "segmentnr":"t0689c02",
    "original":"吾從世尊聞如是語："
  },
  {
    "segmentnr":"t0689c02",
    "original":"「苾芻當知！"
  },
  {
    "segmentnr":"t0689c03",
    "original":"三因、三緣，能感後有。"
  },
  {
    "segmentnr":"t0689c03",
    "original":"云何為三？"
  },
  {
    "segmentnr":"t0689c04",
    "original":"所謂無明未永斷故，愛未棄故，業未息故。"
  },
  {
    "segmentnr":"t0689c04",
    "original":"由是因緣，能感後有。"
  },
  {
    "segmentnr":"t0689c05",
    "original":"所以者何？"
  },
  {
    "segmentnr":"t0689c07",
    "original":"業為良田，識為種子，愛為溉灌，無明、無智、無了、無見之所覆蔽，識便安住欲有、色有、無色有處，欲最為下，色為其中，無色為妙。"
  },
  {
    "segmentnr":"t0689c09",
    "original":"「若欲界業，感異熟果不現在前，不可施設此為欲有。"
  },
  {
    "segmentnr":"t0689c10",
    "original":"由欲界業，感異熟果正現在前，故可施設此為欲有。"
  },
  {
    "segmentnr":"t0689c12",
    "original":"當於爾時，業為良田，識為種子，愛為溉灌，無明、無智、無了、無見之所覆蔽，識便安住下欲有處。"
  },
  {
    "segmentnr":"t0689c13",
    "original":"「若色界業，感異熟果不現在前，不可施設此為色有。"
  },
  {
    "segmentnr":"t0689c14",
    "original":"由色界業，感異熟果正現在前，故可施設此為色有。"
  },
  {
    "segmentnr":"t0689c17",
    "original":"當於爾時，業為良田，識為種子，愛為溉灌，無明、無智、無了、無見之所覆蔽，識便安住中色有處。"
  },
  {
    "segmentnr":"t0689c18",
    "original":"「若無色業，感異熟果不現在前，不可施設為無色有。"
  },
  {
    "segmentnr":"t0689c19",
    "original":"由無色業，感異熟果正現在前，故可施設為無色有。"
  },
  {
    "segmentnr":"t0689c21",
    "original":"當於爾時，業為良田，識為種子，愛為溉灌，無明、無智、無了、無見之所覆蔽，識便安住妙無色處。"
  },
  {
    "segmentnr":"t0689c22",
    "original":"「苾芻當知！"
  },
  {
    "segmentnr":"t0689c22",
    "original":"由遠離故，出離欲有；"
  },
  {
    "segmentnr":"t0689c23",
    "original":"由無色故，出離色有；"
  },
  {
    "segmentnr":"t0689c24",
    "original":"由永滅故，出離一切有為、有起、思慮、緣生。"
  },
  {
    "segmentnr":"t0689c24",
    "original":"汝等苾芻，應以正慧如實隨觀，出離欲有；"
  },
  {
    "segmentnr":"t0689c25",
    "original":"應以正慧如實隨觀，出離色有及無色有。"
  },
  {
    "segmentnr":"t0689c26",
    "original":"「云何汝等，應以正慧如實隨觀，出離欲有？"
  },
  {
    "segmentnr":"t0689c28",
    "original":"謂離諸欲惡不善法，有尋有伺，離生喜樂，具足安住最初靜慮。"
  },
  {
    "segmentnr":"t0690a03",
    "original":"能以正慧如實隨觀，其中諸色、受、想、行、識，如是法性皆是無常，皆是其苦，如病如癰、如中毒箭，有惱有害、有怖有猜、有怨有敵，迅速敗壞，多諸疾疫、多諸災橫，虛偽不實、離散無我、不可保信。"
  },
  {
    "segmentnr":"t0690a04",
    "original":"如是汝等，應以正慧如實隨觀，出離欲有。"
  },
  {
    "segmentnr":"t0690a05",
    "original":"「云何汝等，應以正慧如實隨觀，出離色有？"
  },
  {
    "segmentnr":"t0690a07",
    "original":"謂正超過一切色想，滅有對想，不復思惟種種異想，具足安住無邊虛空、空無邊處。"
  },
  {
    "segmentnr":"t0690a11",
    "original":"能以正慧如實隨觀，其中所有受、想、行、識，如是法性皆是無常，皆是其苦，如病如癰、如中毒箭，有惱有害、有怖有猜、有怨有敵，迅速敗壞，多諸疾疫、多諸災橫，虛偽不實、離散無我、不可保信。"
  },
  {
    "segmentnr":"t0690a12",
    "original":"如是汝等，應以正慧如實隨觀，出離色有。"
  },
  {
    "segmentnr":"t0690a13",
    "original":"「云何汝等，應以正慧如實隨觀，出無色有？"
  },
  {
    "segmentnr":"t0690a16",
    "original":"謂正了知是為寂靜，是為微妙，謂離憍慢，息諸渴愛，滅阿賴耶，斷諸徑路，空無所得，愛盡離欲，寂滅涅槃。"
  },
  {
    "segmentnr":"t0690a16",
    "original":"如是汝等，應以正慧如實隨觀，出無色有。"
  },
  {
    "segmentnr":"t0690a18",
    "original":"「若能如是，以其正慧如實隨觀，出離三有，便於欲有、色、無色有，能深厭背；"
  },
  {
    "segmentnr":"t0690a19",
    "original":"深厭背故，能正離欲；"
  },
  {
    "segmentnr":"t0690a19",
    "original":"正離欲故，能得解脫。"
  },
  {
    "segmentnr":"t0690a20",
    "original":"得解脫已，便自了知："
  },
  {
    "segmentnr":"t0690a21",
    "original":"我生已盡，梵行已立，所作已辦，不受後有。」"
  },
  {
    "segmentnr":"t0690a21",
    "original":"爾時，世尊重攝此義而說頌曰："
  },
  {
    "segmentnr":"t0690a22",
    "original":"「以正慧隨觀，三界出離相，"
  },
  {
    "segmentnr":"t0690a23",
    "original":"能止息諸行，得最上涅槃。"
  },
  {
    "segmentnr":"t0690a24",
    "original":"已解脫諸漏，善修習瑜伽，"
  },
  {
    "segmentnr":"t0690a25",
    "original":"任持最後身，降伏魔所使。」"
  },
  {
    "segmentnr":"t0690a26",
    "original":"吾從世尊聞如是語："
  },
  {
    "segmentnr":"t0690a26",
    "original":"「苾芻當知！"
  },
  {
    "segmentnr":"t0690a27",
    "original":"三因、三緣，令諸有情希求利養，生多過患。"
  },
  {
    "segmentnr":"t0690a27",
    "original":"云何為三？"
  },
  {
    "segmentnr":"t0690a29",
    "original":"一者貪欲為因、為緣，令諸有情希求利養，生多過患。"
  },
  {
    "segmentnr":"t0690b01",
    "original":"二者耽著為因、為緣，令諸有情希求利養，生多過患。"
  },
  {
    "segmentnr":"t0690b02",
    "original":"三者受用不見過患為因、為緣，令諸有情希求利養，生多過患。"
  },
  {
    "segmentnr":"t0690b03",
    "original":"汝等苾芻，不應起此三因、三緣，希求利養生多過患。"
  },
  {
    "segmentnr":"t0690b06",
    "original":"「有諸苾芻，具此所說三因、三緣，往施主家求勝利養，或時其家，怱遽無賴，見已慼然，默不敬問，不起承迎、不延就座、不共談論。"
  },
  {
    "segmentnr":"t0690b07",
    "original":"彼見此相，便起念言："
  },
  {
    "segmentnr":"t0690b08",
    "original":"『此施主家，恒相敬待，誰所詭侫，頓使其然？"
  },
  {
    "segmentnr":"t0690b10",
    "original":"』由此因緣，便於彼所，不忍、不悅，起恚害心，或發身、語惡不善業，因斯墜墮諸惡趣中，受不愛果。"
  },
  {
    "segmentnr":"t0690b10",
    "original":"「苾芻當知！"
  },
  {
    "segmentnr":"t0690b12",
    "original":"我觀世間諸有情類，或由利養擾亂其心，身壞命終，墮諸惡趣，生地獄中，受不愛果。"
  },
  {
    "segmentnr":"t0690b14",
    "original":"我觀世間諸有情類，或由衰損擾亂其心，身壞命終，墮諸惡趣，生地獄中，受不愛果。"
  },
  {
    "segmentnr":"t0690b16",
    "original":"我觀世間諸有情類，或由利養及以衰損擾亂其心，身壞命終，墮諸惡趣，生地獄中，受不愛果。"
  },
  {
    "segmentnr":"t0690b16",
    "original":"所以者何？"
  },
  {
    "segmentnr":"t0690b17",
    "original":"愚癡凡夫被諸利養，先破其膜；"
  },
  {
    "segmentnr":"t0690b18",
    "original":"既破膜已，復破其皮；"
  },
  {
    "segmentnr":"t0690b18",
    "original":"既破皮已，復破其肉；"
  },
  {
    "segmentnr":"t0690b19",
    "original":"既破肉已，復斷筋脈；"
  },
  {
    "segmentnr":"t0690b19",
    "original":"斷筋脈已，復破其骨；"
  },
  {
    "segmentnr":"t0690b20",
    "original":"既破骨已，復傷髓腦，然後方住。"
  },
  {
    "segmentnr":"t0690b20",
    "original":"「是故汝等應如是學："
  },
  {
    "segmentnr":"t0690b21",
    "original":"我當云何不被利養擾亂其心？"
  },
  {
    "segmentnr":"t0690b22",
    "original":"我當云何不被衰損擾亂其心？"
  },
  {
    "segmentnr":"t0690b23",
    "original":"我當云何不被利養及以衰損擾亂其心？"
  },
  {
    "segmentnr":"t0690b24",
    "original":"獨處空閑勤修聖行，速證無上常樂涅槃。"
  },
  {
    "segmentnr":"t0690b24",
    "original":"汝等苾芻，應如是學。」"
  },
  {
    "segmentnr":"t0690b25",
    "original":"爾時，世尊重攝此義而說頌曰："
  },
  {
    "segmentnr":"t0690b26",
    "original":"「由三種因緣，希求諸利養，"
  },
  {
    "segmentnr":"t0690b27",
    "original":"壞種種功德，及退失人天。"
  },
  {
    "segmentnr":"t0690b28",
    "original":"諸有聰明人，遇利養衰損，"
  },
  {
    "segmentnr":"t0690b29",
    "original":"其心善安定，不動如山王；"
  },
  {
    "segmentnr":"t0690c01",
    "original":"常靜慮安然，正觀諸法義，"
  },
  {
    "segmentnr":"t0690c02",
    "original":"修深細智見，證常樂涅槃。」"
  },
  {
    "segmentnr":"t0690c03",
    "original":"吾從世尊聞如是語："
  },
  {
    "segmentnr":"t0690c03",
    "original":"「苾芻當知！"
  },
  {
    "segmentnr":"t0690c05",
    "original":"欲界勝生，略有三種，於彼雖成極大福聚而受諸欲，生死輪迴不能出離。"
  },
  {
    "segmentnr":"t0690c05",
    "original":"所以者何？"
  },
  {
    "segmentnr":"t0690c06",
    "original":"彼勝生處，是欲所行境界地故。"
  },
  {
    "segmentnr":"t0690c06",
    "original":"云何為三？"
  },
  {
    "segmentnr":"t0690c06",
    "original":"一、欲住天欲界勝生；"
  },
  {
    "segmentnr":"t0690c07",
    "original":"二、樂化天欲界勝生；"
  },
  {
    "segmentnr":"t0690c07",
    "original":"三、他化天欲界勝生。"
  },
  {
    "segmentnr":"t0690c09",
    "original":"如是三種欲界勝生，於彼雖成極大福聚而受諸欲，生死輪迴不能出離。"
  },
  {
    "segmentnr":"t0690c09",
    "original":"所以者何？"
  },
  {
    "segmentnr":"t0690c10",
    "original":"彼勝生處，是欲所行境界地故。"
  },
  {
    "segmentnr":"t0690c12",
    "original":"我聖弟子，於此三種欲界勝生，如實隨觀有諸過患，故於欲界深生厭背；"
  },
  {
    "segmentnr":"t0690c12",
    "original":"生厭背故，能正離欲；"
  },
  {
    "segmentnr":"t0690c13",
    "original":"正離欲故，能得解脫。"
  },
  {
    "segmentnr":"t0690c13",
    "original":"得解脫已，便自了知："
  },
  {
    "segmentnr":"t0690c14",
    "original":"我生已盡，梵行已立，所作已辦，不受後有。」"
  },
  {
    "segmentnr":"t0690c15",
    "original":"爾時，世尊重攝此義而說頌曰："
  },
  {
    "segmentnr":"t0690c16",
    "original":"「欲界三勝生，恒受諸欲樂，"
  },
  {
    "segmentnr":"t0690c17",
    "original":"謂欲住、樂化、他化自在天；"
  },
  {
    "segmentnr":"t0690c18",
    "original":"生如是三處，雖成就大福，"
  },
  {
    "segmentnr":"t0690c19",
    "original":"而生死輪迴，不能生上地。"
  },
  {
    "segmentnr":"t0690c20",
    "original":"於此諸欲中，若能知過患，"
  },
  {
    "segmentnr":"t0690c21",
    "original":"捨人天等趣，證無上涅槃。」"
  },
  {
    "segmentnr":"t0690c22",
    "original":"吾從世尊聞如是語："
  },
  {
    "segmentnr":"t0690c22",
    "original":"「苾芻當知！"
  },
  {
    "segmentnr":"t0690c23",
    "original":"世有一類諸惡苾芻，成就三法而似驢鳴。"
  },
  {
    "segmentnr":"t0690c23",
    "original":"云何為三？"
  },
  {
    "segmentnr":"t0690c25",
    "original":"謂有一類諸惡苾芻，無敬、無承，無慚、無愧，懈怠忘念。"
  },
  {
    "segmentnr":"t0690c26",
    "original":"如是一類諸惡苾芻，具足成就如是三法，而似驢鳴。"
  },
  {
    "segmentnr":"t0690c27",
    "original":"謂實無德而隨僧眾，唱如是言："
  },
  {
    "segmentnr":"t0690c27",
    "original":"『具壽當知，我亦是真沙門釋子。"
  },
  {
    "segmentnr":"t0690c29",
    "original":"』然此一類諸惡苾芻，無有增上戒、定、慧學，如餘清淨真苾芻僧而隨僧眾，唱如是言："
  },
  {
    "segmentnr":"t0691a01",
    "original":"『具壽當知，我亦是真沙門釋子。"
  },
  {
    "segmentnr":"t0691a02",
    "original":"』如世有驢隨牛群後，高聲唱言："
  },
  {
    "segmentnr":"t0691a02",
    "original":"『我亦是牛，宜相顧待。"
  },
  {
    "segmentnr":"t0691a04",
    "original":"』然此驢身、頭、耳、蹄、喙、毛、色、音聲皆與牛別，而隨牛後，高聲唱言："
  },
  {
    "segmentnr":"t0691a04",
    "original":"『我亦是牛，宜相顧待。"
  },
  {
    "segmentnr":"t0691a05",
    "original":"』如是一類諸惡苾芻，實無其德而隨僧眾，唱如是言："
  },
  {
    "segmentnr":"t0691a06",
    "original":"『具壽當知，我亦是真沙門釋子。"
  },
  {
    "segmentnr":"t0691a11",
    "original":"』然此一類諸惡苾芻，依止村城聚落而住，日初分時，整理裳服，執持衣鉢，往入村城聚落乞食，不能護持身、語、意業，不住正念、不守諸根，詣於淨信諸施主家，為利養故身處下座，為居高座白衣說法。"
  },
  {
    "segmentnr":"t0691a12",
    "original":"我說此類諸惡苾芻所有言說，皆似驢鳴。」"
  },
  {
    "segmentnr":"t0691a12",
    "original":"爾時，世尊重攝此義而說頌曰："
  },
  {
    "segmentnr":"t0691a13",
    "original":"「剃髮服染衣，手執持應器，"
  },
  {
    "segmentnr":"t0691a14",
    "original":"實無戒定慧，而自號沙門。"
  },
  {
    "segmentnr":"t0691a15",
    "original":"如世間有驢，與牛形相異，"
  },
  {
    "segmentnr":"t0691a16",
    "original":"而逐牛群後，自號是真牛。"
  },
  {
    "segmentnr":"t0691a17",
    "original":"如是惡苾芻，成無敬等法，"
  },
  {
    "segmentnr":"t0691a18",
    "original":"雖常廁清眾，而不證菩提。」"
  },
  {
    "segmentnr":"t0691a19",
    "original":"吾從世尊聞如是語："
  },
  {
    "segmentnr":"t0691a19",
    "original":"「苾芻當知！"
  },
  {
    "segmentnr":"t0691a22",
    "original":"學有三種，若能於中離諸放逸，晝夜精勤，絕諸緣務，獨處空閑，無倒修學，未生諸漏令永不生，已生諸漏令永盡滅。"
  },
  {
    "segmentnr":"t0691a22",
    "original":"云何為三？"
  },
  {
    "segmentnr":"t0691a22",
    "original":"一者增上戒學；"
  },
  {
    "segmentnr":"t0691a23",
    "original":"二者增上心學；"
  },
  {
    "segmentnr":"t0691a23",
    "original":"三者增上慧學。"
  },
  {
    "segmentnr":"t0691a24",
    "original":"何等名為增上戒學？"
  },
  {
    "segmentnr":"t0691a27",
    "original":"謂諸苾芻具淨尸羅，安住、守護別解脫戒，軌範所行無不圓滿，於微小罪見大怖畏，具能受學所應學處，成就清淨身、語二業，成就淨命，成就淨見，如是名為增上戒學。"
  },
  {
    "segmentnr":"t0691a28",
    "original":"何等名為增上心學？"
  },
  {
    "segmentnr":"t0691b02",
    "original":"謂諸苾芻能正離欲惡不善法，有尋有伺，離生喜樂，具足安住最初靜慮，廣說乃至具足安住第四靜慮，如是名為增上心學。"
  },
  {
    "segmentnr":"t0691b02",
    "original":"何等名為增上慧學？"
  },
  {
    "segmentnr":"t0691b03",
    "original":"謂諸苾芻如實了知："
  },
  {
    "segmentnr":"t0691b04",
    "original":"是苦聖諦、苦集聖諦、苦滅聖諦及能趣苦滅道聖諦，如是名為增上慧學。"
  },
  {
    "segmentnr":"t0691b07",
    "original":"如是三學，若能於中離諸放逸，晝夜精勤，絕諸緣務，獨處空閑，無倒修學，未生諸漏令永不生，已生諸漏令永盡滅。」"
  },
  {
    "segmentnr":"t0691b08",
    "original":"爾時，世尊重攝此義而說頌曰："
  },
  {
    "segmentnr":"t0691b09",
    "original":"「戒、心、慧學三，智者應修學，"
  },
  {
    "segmentnr":"t0691b10",
    "original":"勤精進常安，密禁守諸根；"
  },
  {
    "segmentnr":"t0691b11",
    "original":"晝夜處空閑，絕世諸緣務，"
  },
  {
    "segmentnr":"t0691b12",
    "original":"勤修戒心慧，如救自頭燃；"
  },
  {
    "segmentnr":"t0691b13",
    "original":"名學聖學處，至所學後邊，"
  },
  {
    "segmentnr":"t0691b14",
    "original":"脫所脫無遺，成清淨妙智；"
  },
  {
    "segmentnr":"t0691b15",
    "original":"得不動解脫，已永斷諸漏，"
  },
  {
    "segmentnr":"t0691b16",
    "original":"盡生死苦邊，後有更無有。」"
  },
  {
    "segmentnr":"t0691b17",
    "original":"吾從世尊聞如是語："
  },
  {
    "segmentnr":"t0691b17",
    "original":"「苾芻當知！"
  },
  {
    "segmentnr":"t0691b19",
    "original":"學有三種，若有勤修，不空無果、必至究竟，能得甘露、能證涅槃。"
  },
  {
    "segmentnr":"t0691b19",
    "original":"云何為三？"
  },
  {
    "segmentnr":"t0691b19",
    "original":"一者增上戒學；"
  },
  {
    "segmentnr":"t0691b20",
    "original":"二者增上心學；"
  },
  {
    "segmentnr":"t0691b20",
    "original":"三者增上慧學。"
  },
  {
    "segmentnr":"t0691b20",
    "original":"「何等名為增上戒學？"
  },
  {
    "segmentnr":"t0691b21",
    "original":"謂諸苾芻尊重尸羅，戒為增上；"
  },
  {
    "segmentnr":"t0691b22",
    "original":"不重等持，定非增上；"
  },
  {
    "segmentnr":"t0691b22",
    "original":"不重般若，慧非增上。"
  },
  {
    "segmentnr":"t0691b23",
    "original":"彼於少小所學戒中，微有所犯即能出離。"
  },
  {
    "segmentnr":"t0691b23",
    "original":"所以者何？"
  },
  {
    "segmentnr":"t0691b26",
    "original":"我說彼人終不毀犯所制學處不深慚愧，定能隨順清淨梵行、定能成辦清淨梵行，於諸學處，能住尸羅，能住所學。"
  },
  {
    "segmentnr":"t0691b28",
    "original":"彼人定能永盡三結，證預流果，得無墮法，定趣菩提，極於七返人天往來，盡諸苦際，如是名為增上戒學。"
  },
  {
    "segmentnr":"t0691b29",
    "original":"「何等名為增上心學？"
  },
  {
    "segmentnr":"t0691b29",
    "original":"謂諸苾芻尊重尸羅，戒為增上；"
  },
  {
    "segmentnr":"t0691c01",
    "original":"尊重等持，定為增上；"
  },
  {
    "segmentnr":"t0691c01",
    "original":"不重般若，慧非增上。"
  },
  {
    "segmentnr":"t0691c02",
    "original":"彼於少小所學戒中，微有所犯即能出離。"
  },
  {
    "segmentnr":"t0691c03",
    "original":"所以者何？"
  },
  {
    "segmentnr":"t0691c05",
    "original":"我說彼人終不毀犯所制學處不深慚愧，定能隨順清淨梵行、定能成辦清淨梵行，於諸學處，能住等持，能住所學。"
  },
  {
    "segmentnr":"t0691c08",
    "original":"彼定能盡五下分結，證不還果，得不還法，當受化生，於彼世間當般涅槃，如是名為增上心學。"
  },
  {
    "segmentnr":"t0691c08",
    "original":"「何等名為增上慧學？"
  },
  {
    "segmentnr":"t0691c09",
    "original":"謂諸苾芻尊重尸羅，戒為增上；"
  },
  {
    "segmentnr":"t0691c09",
    "original":"尊重等持，定為增上；"
  },
  {
    "segmentnr":"t0691c11",
    "original":"尊重般若，慧為增上，彼於少小所學戒中，微有所犯即能出離。"
  },
  {
    "segmentnr":"t0691c11",
    "original":"所以者何？"
  },
  {
    "segmentnr":"t0691c14",
    "original":"我說彼人終不毀犯所制學處不深慚愧，定能隨順清淨梵行、定能成辦清淨梵行，於諸學處，能住般若，能住所學。"
  },
  {
    "segmentnr":"t0691c16",
    "original":"彼人定能永盡諸漏，得真無漏，心善解脫，慧善解脫，於現法中具足安住，自證通慧，能自了知："
  },
  {
    "segmentnr":"t0691c17",
    "original":"我生已盡，梵行已立，所作已辦，不受後有。"
  },
  {
    "segmentnr":"t0691c17",
    "original":"如是名為增上慧學。"
  },
  {
    "segmentnr":"t0691c19",
    "original":"「若有於此所說三學勤修學者，我說必定不空無果，必至究竟，能得甘露、能證涅槃。"
  },
  {
    "segmentnr":"t0691c21",
    "original":"如是名為學有三種，若有勤修，不空無果，必至究竟，能得甘露、能得涅槃。」"
  },
  {
    "segmentnr":"t0691c21",
    "original":"爾時，世尊重攝此義而說頌曰："
  },
  {
    "segmentnr":"t0691c22",
    "original":"「勤修增上戒，住戒住所學，"
  },
  {
    "segmentnr":"t0691c23",
    "original":"能永盡三結，定證預流果。"
  },
  {
    "segmentnr":"t0691c24",
    "original":"勤修增上心，住定住所學，"
  },
  {
    "segmentnr":"t0691c25",
    "original":"能盡五下結，定證不還果。"
  },
  {
    "segmentnr":"t0691c26",
    "original":"勤修增上慧，住慧住所學，"
  },
  {
    "segmentnr":"t0691c27",
    "original":"能盡一切結，定證無生果。"
  },
  {
    "segmentnr":"t0691c28",
    "original":"三學不唐捐，必證第一義，"
  },
  {
    "segmentnr":"t0691c29",
    "original":"故尊重三學，達法性無疑。」"
  },
  {
    "segmentnr":"t0692a01",
    "original":"吾從世尊聞如是語："
  },
  {
    "segmentnr":"t0692a01",
    "original":"「苾芻當知！"
  },
  {
    "segmentnr":"t0692a02",
    "original":"學有三種，若少分修得少分果，若圓滿修得圓滿果。"
  },
  {
    "segmentnr":"t0692a03",
    "original":"云何為三？"
  },
  {
    "segmentnr":"t0692a03",
    "original":"一者增上戒學；"
  },
  {
    "segmentnr":"t0692a03",
    "original":"二者增上心學；"
  },
  {
    "segmentnr":"t0692a04",
    "original":"三者增上慧學。"
  },
  {
    "segmentnr":"t0692a04",
    "original":"「何等名為增上戒學？"
  },
  {
    "segmentnr":"t0692a05",
    "original":"謂諸苾芻尊重尸羅，戒為增上；"
  },
  {
    "segmentnr":"t0692a05",
    "original":"不重等持，定非增上；"
  },
  {
    "segmentnr":"t0692a06",
    "original":"不重般若，慧非增上。"
  },
  {
    "segmentnr":"t0692a07",
    "original":"彼於少小所學戒中，微有所犯即能出離。"
  },
  {
    "segmentnr":"t0692a07",
    "original":"所以者何？"
  },
  {
    "segmentnr":"t0692a10",
    "original":"我說彼人終不毀犯所制學處不深慚愧，定能隨順清淨梵行、定能成辦清淨梵行，於諸學處，能住尸羅，能住所學。"
  },
  {
    "segmentnr":"t0692a12",
    "original":"彼人定能永盡三結，證預流果，得無墮法，定趣菩提，極於七返人天往來，盡諸苦際；"
  },
  {
    "segmentnr":"t0692a13",
    "original":"或復有能令其欲界貪、恚微薄，證一來果，一來此間，盡諸苦際。"
  },
  {
    "segmentnr":"t0692a13",
    "original":"如是名為增上戒學。"
  },
  {
    "segmentnr":"t0692a14",
    "original":"「何等名為增上心學？"
  },
  {
    "segmentnr":"t0692a15",
    "original":"謂諸苾芻尊重尸羅，戒為增上；"
  },
  {
    "segmentnr":"t0692a15",
    "original":"尊重等持，定為增上；"
  },
  {
    "segmentnr":"t0692a16",
    "original":"不重般若，慧非增上。"
  },
  {
    "segmentnr":"t0692a16",
    "original":"彼於少小所學戒中，微有所犯即能出離。"
  },
  {
    "segmentnr":"t0692a17",
    "original":"所以者何？"
  },
  {
    "segmentnr":"t0692a19",
    "original":"我說彼人終不毀犯所制學處不深慚愧，定能隨順清淨梵行、定能成辦清淨梵行，於諸學處，能住等持，能住所學。"
  },
  {
    "segmentnr":"t0692a21",
    "original":"彼定能盡五下分結，證不還果，得不還法，當受化生，於彼世間當般涅槃，如是名為增上心學。"
  },
  {
    "segmentnr":"t0692a22",
    "original":"「何等名為增上慧學？"
  },
  {
    "segmentnr":"t0692a23",
    "original":"謂諸苾芻尊重尸羅，戒為增上；"
  },
  {
    "segmentnr":"t0692a23",
    "original":"尊重等持，定為增上；"
  },
  {
    "segmentnr":"t0692a24",
    "original":"尊重般若，慧為增上。"
  },
  {
    "segmentnr":"t0692a25",
    "original":"彼於少小所學戒中，微有所犯即能出離。"
  },
  {
    "segmentnr":"t0692a25",
    "original":"所以者何？"
  },
  {
    "segmentnr":"t0692a27",
    "original":"我說彼人終不毀犯所制學處不深慚愧，定能隨順清淨梵行、定能成辦清淨梵行，於諸學處，能住般若，能住所學。"
  },
  {
    "segmentnr":"t0692b01",
    "original":"彼人定能永盡諸漏，得真無漏，心善解脫，慧善解脫，於現法中具足安住，自證通慧，能自了知："
  },
  {
    "segmentnr":"t0692b02",
    "original":"我生已盡，梵行已立，所作已辦，不受後有。"
  },
  {
    "segmentnr":"t0692b02",
    "original":"如是名為增上慧學。"
  },
  {
    "segmentnr":"t0692b03",
    "original":"「如是名為學有三種，若少分修得少分果，若圓滿修得圓滿果。」"
  },
  {
    "segmentnr":"t0692b04",
    "original":"爾時，世尊重攝此義而說頌曰："
  },
  {
    "segmentnr":"t0692b05",
    "original":"「多住尊重戒，名於少分修，"
  },
  {
    "segmentnr":"t0692b06",
    "original":"常精進熾然，便得少分果。"
  },
  {
    "segmentnr":"t0692b07",
    "original":"多住尊重定，名於少分修，"
  },
  {
    "segmentnr":"t0692b08",
    "original":"常精進熾然，亦得少分果。"
  },
  {
    "segmentnr":"t0692b09",
    "original":"多住尊重慧，名於圓滿修，"
  },
  {
    "segmentnr":"t0692b10",
    "original":"常精進熾然，便得圓滿果。"
  },
  {
    "segmentnr":"t0692b11",
    "original":"少分圓滿修，各得同類果，"
  },
  {
    "segmentnr":"t0692b12",
    "original":"知如是勝劣，應捨分修圓。」"
  },
  {
    "segmentnr":"t0692b13",
    "original":"吾從世尊聞如是語："
  },
  {
    "segmentnr":"t0692b13",
    "original":"「苾芻當知！"
  },
  {
    "segmentnr":"t0692b14",
    "original":"學有三種，若正修習，令諸有情成下、中、上賢聖差別。"
  },
  {
    "segmentnr":"t0692b15",
    "original":"云何為三？"
  },
  {
    "segmentnr":"t0692b15",
    "original":"一者增上戒學；"
  },
  {
    "segmentnr":"t0692b15",
    "original":"二者增上心學；"
  },
  {
    "segmentnr":"t0692b16",
    "original":"三者增上慧學。"
  },
  {
    "segmentnr":"t0692b16",
    "original":"「何等名為增上戒學？"
  },
  {
    "segmentnr":"t0692b17",
    "original":"謂諸苾芻尊重尸羅，戒為增上；"
  },
  {
    "segmentnr":"t0692b17",
    "original":"不重等持，定非增上；"
  },
  {
    "segmentnr":"t0692b18",
    "original":"不重般若，慧非增上。"
  },
  {
    "segmentnr":"t0692b19",
    "original":"彼於少小所學戒中，微有所犯即能出離。"
  },
  {
    "segmentnr":"t0692b19",
    "original":"所以者何？"
  },
  {
    "segmentnr":"t0692b22",
    "original":"我說彼人終不毀犯所制學處不深慚愧，定能隨順清淨梵行、定能成辦清淨梵行，於諸學處，能住尸羅，能住所學。"
  },
  {
    "segmentnr":"t0692b23",
    "original":"彼人定能永盡三結，證預流果，得無墮法，定趣菩提，極於七返人天往來；"
  },
  {
    "segmentnr":"t0692b24",
    "original":"或成家家，或一來果，或成一間。"
  },
  {
    "segmentnr":"t0692b25",
    "original":"如是名為增上戒學。"
  },
  {
    "segmentnr":"t0692b25",
    "original":"「何等名為增上心學？"
  },
  {
    "segmentnr":"t0692b26",
    "original":"謂諸苾芻尊重尸羅，戒為增上；"
  },
  {
    "segmentnr":"t0692b26",
    "original":"尊重等持，定為增上；"
  },
  {
    "segmentnr":"t0692b27",
    "original":"不重般若，慧非增上。"
  },
  {
    "segmentnr":"t0692b28",
    "original":"彼於少小所學戒中，微有所犯即能出離。"
  },
  {
    "segmentnr":"t0692b28",
    "original":"所以者何？"
  },
  {
    "segmentnr":"t0692c02",
    "original":"我說彼人終不毀犯所制學處不深慚愧，定能隨順清淨梵行、定能成辦清淨梵行，於諸學處，能住等持，能住所學。"
  },
  {
    "segmentnr":"t0692c03",
    "original":"彼定能盡五下分結，證不還果，得不還法，當受化生，於彼世間當般涅槃；"
  },
  {
    "segmentnr":"t0692c05",
    "original":"或成中般，或成生般，或有行般，或無行般，或成上流，趣色究竟，或趣非想非非想處，而般涅槃。"
  },
  {
    "segmentnr":"t0692c06",
    "original":"如是名為增上心學。"
  },
  {
    "segmentnr":"t0692c06",
    "original":"「何等名為增上慧學？"
  },
  {
    "segmentnr":"t0692c07",
    "original":"謂諸苾芻尊重尸羅，戒為增上；"
  },
  {
    "segmentnr":"t0692c08",
    "original":"尊重等持，定為增上；"
  },
  {
    "segmentnr":"t0692c08",
    "original":"尊重般若，慧為增上。"
  },
  {
    "segmentnr":"t0692c09",
    "original":"彼於少小所學戒中，微有所犯即能出離。"
  },
  {
    "segmentnr":"t0692c09",
    "original":"所以者何？"
  },
  {
    "segmentnr":"t0692c12",
    "original":"我說彼人終不毀犯所制學處不深慚愧，定能隨順清淨梵行、定能成辦清淨梵行，於諸學處，能住般若，能住所學。"
  },
  {
    "segmentnr":"t0692c14",
    "original":"彼人定能永盡諸漏，得真無漏，心善解脫，慧善解脫，於現法中具足安住，自證通慧，能自了知："
  },
  {
    "segmentnr":"t0692c15",
    "original":"我生已盡，梵行已立，所作已辦，不受後有。"
  },
  {
    "segmentnr":"t0692c16",
    "original":"如是名為增上慧學。"
  },
  {
    "segmentnr":"t0692c17",
    "original":"「如是名為學有三種，若正修習，令諸有情成下、中、上賢聖差別。」"
  },
  {
    "segmentnr":"t0692c18",
    "original":"爾時，世尊重攝此義而說頌曰："
  },
  {
    "segmentnr":"t0692c19",
    "original":"「隨學因勢力，常精進熾然，"
  },
  {
    "segmentnr":"t0692c20",
    "original":"下中上品修，隨得果差別。"
  },
  {
    "segmentnr":"t0692c21",
    "original":"謂下精進修，還成下品果，"
  },
  {
    "segmentnr":"t0692c22",
    "original":"中修得中果，上修亦復然。"
  },
  {
    "segmentnr":"t0692c23",
    "original":"既知三品修，所得果差別，"
  },
  {
    "segmentnr":"t0692c24",
    "original":"故應捨中下，宜遵上品修。」"
  },
  {
    "segmentnr":"t0692c25",
    "original":"吾從世尊聞如是語："
  },
  {
    "segmentnr":"t0692c25",
    "original":"「苾芻當知！"
  },
  {
    "segmentnr":"t0692c27",
    "original":"若諸苾芻，具調善戒、具調善法、具調善慧，彼於我法毘柰耶中已具修行，名最上士。"
  },
  {
    "segmentnr":"t0692c28",
    "original":"云何苾芻具調善戒？"
  },
  {
    "segmentnr":"t0693a02",
    "original":"謂諸苾芻具淨尸羅，安住、守護別解脫戒，軌範所行無不圓滿，於微小罪見大怖畏，具能受學所應學處，成就清淨身、語二業，成就淨命，成就淨見，是名苾芻具調善戒。"
  },
  {
    "segmentnr":"t0693a03",
    "original":"既具如是調善戒已，云何苾芻具調善法？"
  },
  {
    "segmentnr":"t0693a05",
    "original":"謂諸苾芻勤修七種菩提分法，具足安住，是名苾芻具調善法。"
  },
  {
    "segmentnr":"t0693a06",
    "original":"既具如是調善尸羅、調善法已，云何苾芻具調善慧？"
  },
  {
    "segmentnr":"t0693a08",
    "original":"謂諸苾芻永盡諸漏，得真無漏，心善解脫，慧善解脫，於現法中具足安住，自證通慧，能自了知："
  },
  {
    "segmentnr":"t0693a09",
    "original":"我生已盡，梵行已立，所作已辦，不受後有。"
  },
  {
    "segmentnr":"t0693a10",
    "original":"是名苾芻具調善慧。"
  },
  {
    "segmentnr":"t0693a12",
    "original":"如是名為若有苾芻具調善戒、具調善法、具調善慧，彼於我法毘柰耶中已具修行，名最上士。」"
  },
  {
    "segmentnr":"t0693a13",
    "original":"爾時，世尊重攝此義而說頌曰："
  },
  {
    "segmentnr":"t0693a14",
    "original":"「若身語意思，離諸惡不善，"
  },
  {
    "segmentnr":"t0693a15",
    "original":"名具調善戒，有慚愧苾芻。"
  },
  {
    "segmentnr":"t0693a16",
    "original":"若能善修行，七菩提分法，"
  },
  {
    "segmentnr":"t0693a17",
    "original":"名具調善法，有妙定苾芻。"
  },
  {
    "segmentnr":"t0693a18",
    "original":"若能正了知，自永盡諸漏，"
  },
  {
    "segmentnr":"t0693a19",
    "original":"名具調善慧，真無漏苾芻。"
  },
  {
    "segmentnr":"t0693a20",
    "original":"若具三調善，威德世難思，"
  },
  {
    "segmentnr":"t0693a21",
    "original":"若已具修行，最上聰明士。」"
  },
  {
    "segmentnr":"t0693a22",
    "original":"吾從世尊聞如是語："
  },
  {
    "segmentnr":"t0693a22",
    "original":"「苾芻當知！"
  },
  {
    "segmentnr":"t0693a25",
    "original":"諸有苾芻成就三分，應知是人於淨尸羅已得圓滿、於究竟位已得圓滿、於修梵行已得圓滿，已能窮至梵行後邊。"
  },
  {
    "segmentnr":"t0693a25",
    "original":"云何為三？"
  },
  {
    "segmentnr":"t0693a28",
    "original":"謂有苾芻，成就無學戒、定、慧蘊，是名苾芻成就三分，應知是人於淨尸羅已得圓滿、於究竟位已得圓滿、於修梵行已得圓滿，已能窮至梵行後邊。"
  },
  {
    "segmentnr":"t0693b02",
    "original":"若諸苾芻，於淨尸羅已得圓滿、於究竟位已得圓滿、於修梵行已得圓滿，已能窮至梵行後邊。"
  },
  {
    "segmentnr":"t0693b05",
    "original":"應知是人必不樂居村城聚落、房舍臥具，亦不樂與諸苾芻眾、苾芻尼眾、鄔波索迦、鄔波斯迦、勤策男等，同一園林喧雜而住。"
  },
  {
    "segmentnr":"t0693b07",
    "original":"應知是人成就第一寂靜心法，獨守空閑，依四依住，離諸垢穢，內守真實，棄捨所求，無染、分別，不為世法之所塗染。"
  },
  {
    "segmentnr":"t0693b09",
    "original":"譬如世間嗢鉢羅花、拘牟陀花、鉢特摩花、奔陀利花，依水而生、依水而長，雖從水出而不為水之所染著。"
  },
  {
    "segmentnr":"t0693b11",
    "original":"是人亦爾，依世間生、依世間長，雖現世間，而不為諸世法所染。」"
  },
  {
    "segmentnr":"t0693b12",
    "original":"爾時，世尊重攝此義而說頌曰："
  },
  {
    "segmentnr":"t0693b13",
    "original":"「無學三分成，尸羅究竟位，"
  },
  {
    "segmentnr":"t0693b14",
    "original":"修梵行圓滿，至梵行後邊。"
  },
  {
    "segmentnr":"t0693b15",
    "original":"如是苾芻眾，得最上瑜伽，"
  },
  {
    "segmentnr":"t0693b16",
    "original":"永盡諸苦邊，證無上安樂。」"
  },
  {
    "segmentnr":"t0693b17",
    "original":"吾從世尊聞如是語："
  },
  {
    "segmentnr":"t0693b17",
    "original":"「苾芻當知！"
  },
  {
    "segmentnr":"t0693b19",
    "original":"若有希求三種樂事，應於淨戒不缺、不穿、不穢、不雜，於淨尸羅應起上品欲勤精進，終無懈廢。"
  },
  {
    "segmentnr":"t0693b20",
    "original":"云何為三？"
  },
  {
    "segmentnr":"t0693b22",
    "original":"一者希求名譽樂事，應於淨戒不缺、不穿、不穢、不雜，於淨尸羅應起上品欲勤精進，終無懈廢。"
  },
  {
    "segmentnr":"t0693b24",
    "original":"二者希求利養樂事，應於淨戒不缺、不穿、不穢、不雜，於淨尸羅應起上品欲勤精進，終無懈廢。"
  },
  {
    "segmentnr":"t0693b26",
    "original":"三者希求生天樂事，應於淨戒不缺、不穿、不穢、不雜，於淨尸羅應起上品欲勤精進，終無懈廢。"
  },
  {
    "segmentnr":"t0693b28",
    "original":"是名希求三種樂事，應於淨戒不缺、不穿、不穢、不雜，於淨尸羅應起上品欲勤精進，終無懈廢。」"
  },
  {
    "segmentnr":"t0693b29",
    "original":"爾時，世尊重攝此義而說頌曰："
  },
  {
    "segmentnr":"t0693c01",
    "original":"「為求三種樂，智者護尸羅，"
  },
  {
    "segmentnr":"t0693c02",
    "original":"謂世尚名譽、利養、生天樂。"
  },
  {
    "segmentnr":"t0693c03",
    "original":"觀如是勝樂，智者護尸羅，"
  },
  {
    "segmentnr":"t0693c04",
    "original":"當遠惡親知，如避嶮惡道；"
  },
  {
    "segmentnr":"t0693c05",
    "original":"雖不造眾惡，而親近惡人，"
  },
  {
    "segmentnr":"t0693c06",
    "original":"如以吉祥茅，裹臭爛魚肉；"
  },
  {
    "segmentnr":"t0693c07",
    "original":"親所不應親，狎所不應狎，"
  },
  {
    "segmentnr":"t0693c08",
    "original":"如持鮮淨物，投糞穢深坑。"
  },
  {
    "segmentnr":"t0693c09",
    "original":"世間樂淨人，常懼穢塗染，"
  },
  {
    "segmentnr":"t0693c10",
    "original":"有智者亦爾，深怖惡親知。」"
  },
  {
    "segmentnr":"t0693c11",
    "original":"吾從世尊聞如是語："
  },
  {
    "segmentnr":"t0693c11",
    "original":"「苾芻當知！"
  },
  {
    "segmentnr":"t0693c12",
    "original":"有三種香，唯順風熏，不能逆風。"
  },
  {
    "segmentnr":"t0693c12",
    "original":"云何為三？"
  },
  {
    "segmentnr":"t0693c12",
    "original":"一者根香；"
  },
  {
    "segmentnr":"t0693c13",
    "original":"二者莖香；"
  },
  {
    "segmentnr":"t0693c13",
    "original":"三者花香。"
  },
  {
    "segmentnr":"t0693c14",
    "original":"如是三種，唯順風熏，不能逆風。"
  },
  {
    "segmentnr":"t0693c14",
    "original":"汝等苾芻，勿作是念："
  },
  {
    "segmentnr":"t0693c15",
    "original":"更無餘香，或順風熏、或逆風熏、或復順逆，皆悉能熏。"
  },
  {
    "segmentnr":"t0693c16",
    "original":"所以者何？"
  },
  {
    "segmentnr":"t0693c18",
    "original":"我佛法中有一妙香，能順風熏、能逆風熏、能順逆熏，天上、人中皆聞芬馥，世間賢聖無不珍愛。"
  },
  {
    "segmentnr":"t0693c20",
    "original":"何等名為我佛法中有一妙香，能順風熏、能逆風熏、能順逆熏，天上、人中皆聞芬馥，世間賢聖無不珍愛？"
  },
  {
    "segmentnr":"t0693c20",
    "original":"所謂戒香。"
  },
  {
    "segmentnr":"t0693c22",
    "original":"由此戒香，能順風熏、能逆風熏、能順逆熏，天上、人中皆聞芬馥，世間賢聖無不珍愛。"
  },
  {
    "segmentnr":"t0693c25",
    "original":"如是名為我佛法中有一妙香，能順風熏、能逆風熏、能順逆熏，天上人中皆聞芬馥，世間賢聖無不珍愛。」"
  },
  {
    "segmentnr":"t0693c25",
    "original":"爾時，世尊重攝此義而說頌曰："
  },
  {
    "segmentnr":"t0693c26",
    "original":"「世間諸所有，根莖花等香，"
  },
  {
    "segmentnr":"t0693c27",
    "original":"皆不逆風熏，以勢力微故。"
  },
  {
    "segmentnr":"t0693c28",
    "original":"唯我佛法中，有一妙香類，"
  },
  {
    "segmentnr":"t0693c29",
    "original":"順風逆風等，無不普皆熏；"
  },
  {
    "segmentnr":"t0694a01",
    "original":"天上及人中，諸世間賢聖，"
  },
  {
    "segmentnr":"t0694a02",
    "original":"一切皆珍愛，所謂淨戒香。"
  },
  {
    "segmentnr":"t0694a03",
    "original":"若能於此香，無放逸而住，"
  },
  {
    "segmentnr":"t0694a04",
    "original":"生無倒定慧，永盡眾苦邊。」"
  },
  {
    "segmentnr":"t0694a05",
    "original":"重攝前經嗢柁南曰："
  },
  {
    "segmentnr":"t0694a06",
    "original":"同界、感後有求利及欲生"
  },
  {
    "segmentnr":"t0694a07",
    "original":"惡說似驢鳴四學與四戒"
  },
  {
    "segmentnr":"t0694a08",
    "original":"本事經卷第六"
  }
]