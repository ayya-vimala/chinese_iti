{
    "T17n0765_007:0694a11_0": "本事經卷第七",
    "T17n0765_007:0694a13_0": "大唐三藏法師玄奘奉　詔譯",
    "T17n0765_007:0694a14_0": "三法品第三之二",
    "T17n0765_007:0694a15_0": "吾從世尊聞如是語：「苾芻當知！",
    "T17n0765_007:0694a15_1": "於此世間子有三種。",
    "T17n0765_007:0694a16_2": "云何為三？",
    "T17n0765_007:0694a16_3": "一者等子；",
    "T17n0765_007:0694a16_4": "二者勝子；",
    "T17n0765_007:0694a16_5": "三者劣子。",
    "T17n0765_007:0694a17_6": "云何等子？",
    "T17n0765_007:0694a17_7": "謂有一類父母具戒，成調善法，能離殺生、離不與取、離欲邪行、離虛誑語、離飲諸酒生放逸處。",
    "T17n0765_007:0694a19_8": "子亦具戒，成調善法，能離殺生、離不與取、離欲邪行、離虛誑語、離飲諸酒生放逸處，",
    "T17n0765_007:0694a21_9": "是名等子。",
    "T17n0765_007:0694a21_10": "云何勝子？",
    "T17n0765_007:0694a21_11": "謂有一類父母犯戒，成諸惡法，樂行殺生、行不與取、行欲邪行、行虛誑語、行飲諸酒生放逸處。",
    "T17n0765_007:0694a23_12": "子能持戒，成調善法，能離殺生、離不與取、離欲邪行、離虛誑語、離飲諸酒生放逸處，",
    "T17n0765_007:0694a25_13": "是名勝子。",
    "T17n0765_007:0694a26_14": "云何劣子？",
    "T17n0765_007:0694a26_15": "謂有一類父母具戒，成調善法，能離殺生、離不與取、離欲邪行、離虛誑語、離飲諸酒生放逸處。",
    "T17n0765_007:0694a28_16": "其子犯戒，成諸惡法，樂行殺生、行不與取、行欲邪行、行虛誑語、行飲諸酒生放逸處，",
    "T17n0765_007:0694b01_17": "是名劣子。",
    "T17n0765_007:0694b01_18": "如是名為於此世間子有三種。」",
    "T17n0765_007:0694b02_19": "爾時，世尊重攝此義而說頌曰：吾從世尊聞如是語：「苾芻當知！",
    "T17n0765_007:0694b12_20": "若有苾芻，尊重正法、愛樂正法，欣正法樂，精進修行，愛樂法行。",
    "T17n0765_007:0694b14_21": "如是苾芻隨念正法，常樂永斷貪不善根，無貪善根修令圓滿；",
    "T17n0765_007:0694b15_22": "常樂永斷瞋不善根，無瞋善根修令圓滿；",
    "T17n0765_007:0694b16_23": "常樂永斷癡不善根，無癡善根修令圓滿。",
    "T17n0765_007:0694b17_24": "修三善根得圓滿已，修四念住亦令圓滿。",
    "T17n0765_007:0694b18_25": "修四念住得圓滿已，修四正斷亦令圓滿。",
    "T17n0765_007:0694b19_26": "修四正斷得圓滿已，修四神足亦令圓滿。",
    "T17n0765_007:0694b20_27": "修四神足得圓滿已，修習五根亦令圓滿。",
    "T17n0765_007:0694b21_28": "修習五根得圓滿已，修習五力亦令圓滿。",
    "T17n0765_007:0694b22_29": "修習五力得圓滿已，修七覺支亦令圓滿。",
    "T17n0765_007:0694b23_30": "修七覺支得圓滿已，修八聖道支亦令圓滿。",
    "T17n0765_007:0694b24_31": "修八聖道支得圓滿已，明及解脫皆得圓滿。」",
    "T17n0765_007:0694b25_32": "爾時，世尊重攝此義而說頌曰：吾從世尊聞如是語：「苾芻當知！",
    "T17n0765_007:0694c04_33": "世間略有三種尋思，有學苾芻未得心者，欣求無上安樂法時，能令退失。",
    "T17n0765_007:0694c06_34": "云何為三？",
    "T17n0765_007:0694c06_35": "一者親里相應尋思；",
    "T17n0765_007:0694c07_36": "二者利養相應尋思；",
    "T17n0765_007:0694c07_37": "三者妬勝相應尋思。",
    "T17n0765_007:0694c08_0": "如是略說三種尋思，有學苾芻未得心者，欣求無上安樂法時，能令退失。",
    "T17n0765_007:0694c09_1": "是故汝等應如是學：我當云何不起親里相應尋思？",
    "T17n0765_007:0694c10_2": "不起利養相應尋思？",
    "T17n0765_007:0694c11_3": "不起妬勝相應尋思？",
    "T17n0765_007:0694c11_4": "汝等苾芻，應如是學。」",
    "T17n0765_007:0694c12_5": "爾時，世尊重攝此義而說頌曰：吾從世尊聞如是語：「苾芻當知！",
    "T17n0765_007:0694c20_6": "略有三法，有學苾芻未得心者，欣求無上安樂法時，能令退失。",
    "T17n0765_007:0694c22_7": "云何為三？",
    "T17n0765_007:0694c22_8": "一者苾芻喜樂事業、貪愛事業、耽著事業；",
    "T17n0765_007:0694c23_9": "二者苾芻喜樂談話、貪愛談話、耽著談話；",
    "T17n0765_007:0694c24_10": "三者苾芻喜樂睡眠、貪愛睡眠、耽著睡眠。",
    "T17n0765_007:0694c25_11": "如是三法，有學苾芻未得心者，欣求無上安樂法時，能令退失。",
    "T17n0765_007:0694c26_12": "是故汝等應如是學：我當云何不樂事業、不愛事業、不著事業？",
    "T17n0765_007:0694c28_13": "我當云何不樂談話、不愛談話、不著談話？",
    "T17n0765_007:0694c29_14": "我當云何不樂睡眠、不愛睡眠、不著睡眠？",
    "T17n0765_007:0695a01_0": "汝等苾芻，應如是學。」",
    "T17n0765_007:0695a01_1": "爾時，世尊重攝此義而說頌曰：吾從世尊聞如是語：「苾芻當知！",
    "T17n0765_007:0695a09_2": "有三種法和合現前，能令淨信諸善男子生無量福。",
    "T17n0765_007:0695a10_3": "云何為三？",
    "T17n0765_007:0695a11_4": "一者淨信和合現前，能令淨信諸善男子生無量福。",
    "T17n0765_007:0695a12_5": "二者施物和合現前，能令淨信諸善男子生無量福。",
    "T17n0765_007:0695a13_6": "三者福田和合現前，能令淨信諸善男子生無量福。",
    "T17n0765_007:0695a14_7": "是名三法和合現前，能令淨信諸善男子生無量福。」",
    "T17n0765_007:0695a15_8": "爾時，世尊重攝此義而說頌曰：吾從世尊聞如是語：「苾芻當知！",
    "T17n0765_007:0695a27_9": "諸有智者，應以三種不堅之法貿易三堅。",
    "T17n0765_007:0695a28_10": "云何為三？",
    "T17n0765_007:0695a28_11": "一者應以不堅之財貿易堅財；",
    "T17n0765_007:0695a29_12": "二者應以不堅之身貿易堅身；",
    "T17n0765_007:0695b01_13": "三者應以不堅之命貿易堅命。",
    "T17n0765_007:0695b02_0": "「云何應以不堅之財貿易堅財？",
    "T17n0765_007:0695b02_1": "謂有淨信諸善男子或善女人，如法精勤，勞役手足，竭力流汗，所獲珍財，",
    "T17n0765_007:0695b04_2": "應自供身、奉上父母，賑給妻子、奴婢、僕使、朋友、眷屬，晝夜集會，",
    "T17n0765_007:0695b05_3": "歡娛受樂。",
    "T17n0765_007:0695b06_4": "而遇沙門或婆羅門——具淨尸羅，成調善法，勤修梵行，除去憍逸，忍辱、柔和，",
    "T17n0765_007:0695b07_5": "履正直路，棄諸邪道，趣涅槃城——以淨信心歡喜恭敬，如應如時，持用布施，",
    "T17n0765_007:0695b09_6": "遠求無上安樂涅槃，或希當來人天樂果，是名應以不堅之財貿易堅財。",
    "T17n0765_007:0695b11_7": "「云何應以不堅之身貿易堅身？",
    "T17n0765_007:0695b11_8": "謂有淨信諸善男子或善女人，成就正見，能離殺生，究竟圓滿無犯清淨；",
    "T17n0765_007:0695b13_9": "離不與取，究竟圓滿無犯清淨；",
    "T17n0765_007:0695b14_10": "離欲邪行，究竟圓滿無犯清淨；",
    "T17n0765_007:0695b15_11": "離虛誑語，究竟圓滿無犯清淨；",
    "T17n0765_007:0695b15_12": "離飲諸酒生放逸處，究竟圓滿無犯清淨。",
    "T17n0765_007:0695b16_13": "如是等類，是名應以不堅之身貿易堅身。",
    "T17n0765_007:0695b17_14": "「云何應以不堅之命貿易堅命？",
    "T17n0765_007:0695b18_15": "謂我法中諸聖弟子，如實了知是為苦諦；",
    "T17n0765_007:0695b19_16": "如實了知是苦集諦；",
    "T17n0765_007:0695b19_17": "如實了知是苦滅諦；",
    "T17n0765_007:0695b20_18": "如實了知是能趣向苦滅道諦。",
    "T17n0765_007:0695b21_19": "是名應以不堅之命貿易堅命。",
    "T17n0765_007:0695b21_20": "「如是名為諸有智者，應以三種不堅之法貿易三堅。」",
    "T17n0765_007:0695b23_0": "爾時，世尊重攝此義而說頌曰：吾從世尊聞如是語：「苾芻當知！",
    "T17n0765_007:0695c01_1": "根有三種，其性甚深、顯了甚深，其性難見、顯了難見。",
    "T17n0765_007:0695c02_2": "云何為三？",
    "T17n0765_007:0695c03_3": "一者未知當知根；",
    "T17n0765_007:0695c03_4": "二者知根；",
    "T17n0765_007:0695c03_5": "三者具知根。",
    "T17n0765_007:0695c04_6": "「何等名為未知當知根？",
    "T17n0765_007:0695c04_7": "謂我法中諸聖弟子，於未見知諸苦聖諦，為見為知，發生樂欲，策勵精進，",
    "T17n0765_007:0695c06_8": "攝心持心。",
    "T17n0765_007:0695c06_9": "於未見知苦集聖諦，為見為知，發生樂欲，策勵精進，攝心持心。",
    "T17n0765_007:0695c08_10": "於未見知苦滅聖諦，為見為知，發生樂欲，策勵精進，攝心持心。",
    "T17n0765_007:0695c09_11": "於未見知能趣苦滅真道聖諦，為見為知，發生樂欲，策勵精進，攝心持心，",
    "T17n0765_007:0695c11_12": "是名未知當知根。",
    "T17n0765_007:0695c11_13": "「何等名為知根？",
    "T17n0765_007:0695c12_0": "謂我法中諸聖弟子，如實了知：是苦聖諦，是苦集聖諦，是苦滅聖諦，",
    "T17n0765_007:0695c13_1": "是能趣苦滅真道聖諦。",
    "T17n0765_007:0695c14_2": "是名知根。",
    "T17n0765_007:0695c14_3": "「何等名為具知根？",
    "T17n0765_007:0695c14_4": "謂我法中諸聖弟子，諸漏已盡，得真無漏，心善解脫，慧善解脫，能正了知：我生已盡，",
    "T17n0765_007:0695c16_5": "梵行已立，所作已辦，不受後有。",
    "T17n0765_007:0695c17_6": "是名具知根。",
    "T17n0765_007:0695c17_7": "「如是名為根有三種，其性甚深、顯了甚深，其性難見、顯了難見。」",
    "T17n0765_007:0695c19_8": "爾時，世尊重攝此義而說頌曰：吾從世尊聞如是語：「苾芻當知！",
    "T17n0765_007:0696a01_9": "略有三種補特伽羅，為義利故應當親近。",
    "T17n0765_007:0696a02_10": "云何為三？",
    "T17n0765_007:0696a02_11": "一、有一類補特伽羅，成就劣戒、劣定、劣慧；",
    "T17n0765_007:0696a03_12": "二、有一類補特伽羅，成就等戒、等定、等慧；",
    "T17n0765_007:0696a04_13": "三、有一類補特伽羅，成就勝戒、勝定、勝慧。",
    "T17n0765_007:0696a05_14": "「諸有一類補特伽羅，成就劣戒、劣定、劣慧，為何義利應當親近？",
    "T17n0765_007:0696a07_15": "謂於此類補特伽羅，無所希求，唯深悲愍，勸令勝進；",
    "T17n0765_007:0696a08_16": "為此義利應當親近。",
    "T17n0765_007:0696a08_17": "「諸有一類補特伽羅，成就等戒、等定、等慧，為何義利應當親近？",
    "T17n0765_007:0696a10_18": "謂於此類補特伽羅，作是思惟：彼當為我說相似戒，我當為彼說相似戒。",
    "T17n0765_007:0696a12_0": "更互聽聞，令得相續，多有所作。",
    "T17n0765_007:0696a12_1": "作是思惟：彼當為我說相似定，我當為彼說相似定。",
    "T17n0765_007:0696a13_2": "更互聽聞，令得相續，多有所作。",
    "T17n0765_007:0696a14_3": "作是思惟：彼當為我說相似慧，我當為彼說相似慧。",
    "T17n0765_007:0696a15_4": "更互聽聞，令得相續，多有所作。",
    "T17n0765_007:0696a16_5": "為此義利應當親近。",
    "T17n0765_007:0696a16_6": "「諸有一類補特伽羅，成就勝戒、勝定、勝慧，為何義利應當親近？",
    "T17n0765_007:0696a18_7": "謂於此類補特伽羅，作是思惟：我當依彼，所有戒蘊，若未圓滿，修令圓滿；",
    "T17n0765_007:0696a20_8": "若已圓滿，內攝正念，堅固任持。",
    "T17n0765_007:0696a20_9": "作是思惟：我當依彼，所有定蘊，若未圓滿，修令圓滿；",
    "T17n0765_007:0696a22_10": "若已圓滿，內攝正念，堅固任持。",
    "T17n0765_007:0696a22_11": "作是思惟：我當依彼，所有慧蘊，若未圓滿，修令圓滿；",
    "T17n0765_007:0696a24_0": "若已圓滿，內攝正念，堅固任持。",
    "T17n0765_007:0696a24_1": "為此義利應當親近。",
    "T17n0765_007:0696a25_2": "「如是名為略有三種補特伽羅，應當親近。」",
    "T17n0765_007:0696a26_3": "爾時，世尊重攝此義而說頌曰：吾從世尊聞如是語：「苾芻當知！",
    "T17n0765_007:0696b02_4": "應於其身住不淨觀；",
    "T17n0765_007:0696b03_5": "應於其息住隨息念；",
    "T17n0765_007:0696b03_6": "應於諸行住無常觀、苦、無我觀。",
    "T17n0765_007:0696b04_7": "若能於身住不淨觀，便於淨界，當斷貪欲。",
    "T17n0765_007:0696b05_8": "若能於息住隨息念，便能斷外尋思障品。",
    "T17n0765_007:0696b06_9": "若能於行住無常觀、苦、無我觀，便於諸有能斷有愛。",
    "T17n0765_007:0696b07_10": "斷有愛故，便於世間無所執受；",
    "T17n0765_007:0696b08_11": "無執受故，便無怖畏；",
    "T17n0765_007:0696b08_12": "無怖畏故，便自內證究竟涅槃。",
    "T17n0765_007:0696b09_13": "證涅槃已，便自了知：我生已盡，梵行已立，所作已辦，不受後有。」",
    "T17n0765_007:0696b10_14": "爾時，世尊重攝此義而說頌曰：吾從世尊聞如是語：「苾芻當知！",
    "T17n0765_007:0696b16_15": "諸有情身，常為三種勇健怨賊隨逐切害。",
    "T17n0765_007:0696b17_16": "云何為三？",
    "T17n0765_007:0696b17_17": "一者衰老勇健怨賊；",
    "T17n0765_007:0696b18_18": "二者疾病勇健怨賊；",
    "T17n0765_007:0696b18_19": "三者無常勇健怨賊。",
    "T17n0765_007:0696b19_20": "如是三種勇健怨賊，常隨切害諸有情身。",
    "T17n0765_007:0696b20_21": "有情身中，略有三法：一者壽命；",
    "T17n0765_007:0696b20_22": "二者煖氣；",
    "T17n0765_007:0696b21_23": "三者心識。",
    "T17n0765_007:0696b21_24": "如是三法，遠離身時，名為死沒。",
    "T17n0765_007:0696b22_25": "臭穢屍骸，棄在塚間，無所復用。",
    "T17n0765_007:0696b22_26": "所以者何？",
    "T17n0765_007:0696b23_27": "是身虛偽，諸法合成，其中勝者，謂壽、煖、識。",
    "T17n0765_007:0696b24_28": "而此諸法依因緣生，無常無強、無堅無力、迅速滅壞。",
    "T17n0765_007:0696b25_29": "老病死賊常隨不捨，而諸愚夫無明所覆，寶愛耽著無厭捨心。",
    "T17n0765_007:0696b26_30": "我聖弟子，能於如是假合成身，如實知見多諸過患，便於一切內外身中能深厭背；",
    "T17n0765_007:0696b28_31": "深厭背故，能離貪欲；",
    "T17n0765_007:0696b29_32": "離貪欲故，便得解脫。",
    "T17n0765_007:0696b29_33": "得解脫已，便自了知：我生已盡，梵行已立，所作已辦，不受後有。」",
    "T17n0765_007:0696c02_34": "爾時，世尊重攝此義而說頌曰：吾從世尊聞如是語：「苾芻當知！",
    "T17n0765_007:0696c13_35": "諸福業事略有三種，應修、應習、應多修習。",
    "T17n0765_007:0696c14_36": "云何為三？",
    "T17n0765_007:0696c14_37": "一者施福業事；",
    "T17n0765_007:0696c15_38": "二者戒福業事；",
    "T17n0765_007:0696c15_39": "三者修福業事。",
    "T17n0765_007:0696c15_40": "「何等名為施福業事？",
    "T17n0765_007:0696c16_41": "謂有淨信諸善男子或善女人，能施種種飲食餚饍、香鬘衣服、車乘臥具、堂宇室宅、燈燭庭燎、諸資生具，",
    "T17n0765_007:0696c18_42": "如是名為施福業事。",
    "T17n0765_007:0696c19_43": "「何等名為戒福業事？",
    "T17n0765_007:0696c19_44": "謂有淨信諸善男子或善女人，能離殺生，究竟圓滿無犯清淨；",
    "T17n0765_007:0696c21_45": "離不與取，究竟圓滿無犯清淨；",
    "T17n0765_007:0696c21_46": "離欲邪行，究竟圓滿無犯清淨；",
    "T17n0765_007:0696c22_47": "離虛誑語，究竟圓滿無犯清淨；",
    "T17n0765_007:0696c23_48": "離飲諸酒生放逸處，究竟圓滿無犯清淨。",
    "T17n0765_007:0696c24_49": "如是名為戒福業事。",
    "T17n0765_007:0696c24_50": "「云何名為修福業事？",
    "T17n0765_007:0696c25_51": "謂有淨信諸善男子或善女人，修慈俱心，遍滿一方，具足安住。",
    "T17n0765_007:0696c26_52": "如是第二、第三、第四、上下方維，一切世界悉皆遍滿，具足安住，令慈俱心廣大無量，",
    "T17n0765_007:0696c28_53": "無怨無害，遍滿而住。",
    "T17n0765_007:0696c29_0": "修悲俱心，遍滿一方，具足安住。",
    "T17n0765_007:0696c29_1": "如是第二、第三、第四、上下方維，一切世界悉皆遍滿，具足安住，令悲俱心廣大無量，",
    "T17n0765_007:0697a02_2": "無怨無害，遍滿而住。",
    "T17n0765_007:0697a03_3": "修喜俱心，遍滿一方，具足安住。",
    "T17n0765_007:0697a03_4": "如是第二、第三、第四、上下方維，一切世界悉皆遍滿，具足安住，令喜俱心廣大無量，",
    "T17n0765_007:0697a05_5": "無怨無害，遍滿而住。",
    "T17n0765_007:0697a06_6": "修捨俱心，遍滿一方，具足安住。",
    "T17n0765_007:0697a06_7": "如是第二、第三、第四、上下方維，一切世界悉皆遍滿，具足安住，令捨俱心廣大無量，",
    "T17n0765_007:0697a08_8": "無怨無害，遍滿而住。",
    "T17n0765_007:0697a09_9": "如是名為修福業事。",
    "T17n0765_007:0697a09_10": "「於此所說三福業事，應修、應習、應多修習。」",
    "T17n0765_007:0697a10_11": "爾時，世尊重攝此義而說頌曰：吾從世尊聞如是語：「苾芻當知！",
    "T17n0765_007:0697a18_12": "世間最勝，略有三種。",
    "T17n0765_007:0697a19_13": "云何為三？",
    "T17n0765_007:0697a19_14": "一、於一切施設有情，無足、二足、四足、多足，有色、無色，有想、無想及與非想非非想中，",
    "T17n0765_007:0697a21_15": "佛為最勝，所謂如來、應、正等覺、明行圓滿、善逝、世間解、無上丈夫、調御士、天人師、佛、薄伽梵。",
    "T17n0765_007:0697a23_16": "若於佛所起淨信心，於諸信中最為第一。",
    "T17n0765_007:0697a24_17": "如是淨信所感果報，於天人中最為第一。",
    "T17n0765_007:0697a25_18": "二、於一切施設法門，世出、世間，為無、為等諸法門中，涅槃最勝，",
    "T17n0765_007:0697a26_19": "諸離憍慢，息諸渴愛，滅阿賴耶，斷諸徑路，愛盡離欲，寂靜涅槃。",
    "T17n0765_007:0697a28_20": "若於如是涅槃法中起淨信心，於諸信中最為第一。",
    "T17n0765_007:0697a29_21": "如是淨信所感果報，於天人中最為第一。",
    "T17n0765_007:0697b01_22": "三、於一切施設徒眾，朋侶邑義，諸集會中，佛聖弟子僧為最勝，謂四向、四果八補特伽羅，",
    "T17n0765_007:0697b03_23": "諸有情中，為真、為妙，為最第一。",
    "T17n0765_007:0697b04_24": "應奉延請、恭敬供養、稱揚讚歎，不悋身財，是諸世間人天等眾無上福田。",
    "T17n0765_007:0697b05_25": "若於如是賢聖僧中起淨信心，於諸信中最為第一。",
    "T17n0765_007:0697b07_0": "如是淨信所感果報，於天人中最為第一。",
    "T17n0765_007:0697b07_1": "如是名為三種最勝。」",
    "T17n0765_007:0697b08_2": "爾時，世尊重攝此義而說頌曰：重攝前經嗢拕南曰：吾從世尊聞如是語：「苾芻當知！",
    "T17n0765_007:0697b27_3": "有三大師出現世間，利益、安樂無量眾生，哀愍世間天人大眾，令得無量義利、安樂。",
    "T17n0765_007:0697b29_4": "云何為三？",
    "T17n0765_007:0697b29_5": "「所謂如來、應、正等覺、明行圓滿、善逝、世間解、無上丈夫、調御士、天人師、佛、薄伽梵出現世間，",
    "T17n0765_007:0697c02_6": "為諸眾生開闡正法，初、中、後善，文義巧妙，示現純滿、清白梵行。",
    "T17n0765_007:0697c04_7": "謂是苦諦、是苦集諦、是苦滅諦、是能趣向苦滅道諦。",
    "T17n0765_007:0697c05_8": "如是名為第一大師出現世間，利益、安樂無量眾生，哀愍世間天人大眾，",
    "T17n0765_007:0697c07_9": "令得無量義利、安樂。",
    "T17n0765_007:0697c07_10": "「復有如來、應、正等覺無學弟子——是阿羅漢，諸漏已盡，梵行已立，",
    "T17n0765_007:0697c09_11": "所作已辦，棄諸重擔，得自義利，盡諸有結，已正奉行如來聖教、已得解脫、已證遍知——出現世間，",
    "T17n0765_007:0697c11_12": "為諸眾生開闡正法，初、中、後善，文義巧妙，示現純滿、清白梵行，",
    "T17n0765_007:0697c12_13": "謂是苦諦、是苦集諦、是苦滅諦、是能趣向苦滅道諦。",
    "T17n0765_007:0697c14_14": "如是名為第二大師出現世間，利益、安樂無量眾生，哀愍世間天人大眾，",
    "T17n0765_007:0697c15_15": "令得無量義利、安樂。",
    "T17n0765_007:0697c16_16": "「復有如來、應、正等覺有學弟子——具修梵行，具正多聞，所謂正聞契經、應頌、記別、伽陀、無問自說、本事、本生、方廣、希法，",
    "T17n0765_007:0697c18_17": "善知其義——出現世間，為諸眾生開闡正法，初、中、後善，文義巧妙，",
    "T17n0765_007:0697c20_18": "示現純滿、清白梵行，謂是苦諦、是苦集諦、是苦滅諦、是能趣向苦滅道諦。",
    "T17n0765_007:0697c22_19": "「如是名為第三大師出現世間，利益、安樂無量眾生，哀愍世間天人大眾，",
    "T17n0765_007:0697c23_20": "令得無量義利、安樂。",
    "T17n0765_007:0697c24_21": "如是名為有三大師出現世間，利益、安樂無量眾生，哀愍世間天人大眾，",
    "T17n0765_007:0697c25_22": "令得無量義利、安樂。」",
    "T17n0765_007:0697c26_23": "爾時，世尊重攝此義而說頌曰：吾從世尊聞如是語：「苾芻當知！",
    "T17n0765_007:0698a11_24": "有三時中，諸天集會，歡喜詳議，更相勸勵來降人間。",
    "T17n0765_007:0698a12_25": "云何為三？",
    "T17n0765_007:0698a13_26": "「謂我弟子，或少資財，或多資財，或少眷屬，或多眷屬，或姓尊貴，",
    "T17n0765_007:0698a14_27": "或姓卑微，初發淨信，厭背家法，欣樂出家。",
    "T17n0765_007:0698a15_28": "爾時，諸天歡喜集會，咸相謂言：『天仙當知，今佛弟子與惡魔軍將興戰諍，",
    "T17n0765_007:0698a17_29": "我等宜應帥諸天眾往降人間，冥加祐助增彼信心，令無障難。』",
    "T17n0765_007:0698a18_30": "作是語已，來降人間，作所應作。",
    "T17n0765_007:0698a19_31": "如是名為第一時中，諸天集會歡喜詳議，更相勸勵來降人間。",
    "T17n0765_007:0698a20_32": "「又我弟子，剃除鬚髮，被服袈裟，以正信心，棄捨家法，出趣非家，",
    "T17n0765_007:0698a22_33": "與諸苾芻同修和敬，安住守護別解脫戒，軌範所行無不圓滿，於微少罪見大怖畏，",
    "T17n0765_007:0698a24_34": "受學一切所應學處，成就清淨身、語、意業，成就淨命，成就淨見。",
    "T17n0765_007:0698a25_35": "爾時，諸天歡喜集會，咸相謂言：『天仙當知，今佛弟子與惡魔軍正興戰諍，",
    "T17n0765_007:0698a27_36": "我等宜應帥諸天眾往降人間，冥加祐助增彼威力，令勝魔軍。』",
    "T17n0765_007:0698a28_37": "作是語已，來降人間，作所應作。",
    "T17n0765_007:0698a29_38": "如是名為第二時中，諸天集會歡喜詳議，更相勸勵來降人間。",
    "T17n0765_007:0698b01_39": "「又我弟子，諸漏永盡，證真無漏，心善解脫，慧善解脫，於現法中，",
    "T17n0765_007:0698b03_40": "自證通慧，具足安住，能自了知：我生已盡，梵行已立，所作已辦，不受後有。",
    "T17n0765_007:0698b05_41": "爾時，諸天歡喜集會，咸相謂言：『天仙當知，今佛弟子與惡魔軍已興戰諍，",
    "T17n0765_007:0698b06_42": "已斷魔首、已碎魔軍，已自稱言：「我生已盡，梵行已立，所作已辦，",
    "T17n0765_007:0698b08_43": "不受後有。」",
    "T17n0765_007:0698b08_44": "我等宜應帥諸天眾持妙香花，往降人間禮拜供養，稱揚讚歎，請說正法，",
    "T17n0765_007:0698b10_45": "度脫己身生老病死。』",
    "T17n0765_007:0698b10_46": "作是語已，來降人間，作所應作。",
    "T17n0765_007:0698b11_47": "如是名為第三時中，諸天集會歡喜詳議，更相勸勵來降人間。",
    "T17n0765_007:0698b12_48": "「苾芻當知！",
    "T17n0765_007:0698b13_49": "若有國土城邑聚落，有淨信心求出家者，有剃鬚髮正出家者，有出家已諸漏盡者，",
    "T17n0765_007:0698b15_0": "於彼國土城邑等中，諸大天仙及善神等皆來降下，勤加守護令其豐樂，",
    "T17n0765_007:0698b16_1": "風雨順時無諸疾疫；",
    "T17n0765_007:0698b17_2": "其中眾生慈心相向，同修善業，現在、當來長夜安隱，速證無上常樂涅槃。",
    "T17n0765_007:0698b18_3": "如是名為有三時中，諸天集會歡喜詳議，更相勸勵來降人間。」",
    "T17n0765_007:0698b20_4": "爾時，世尊重攝此義而說頌曰：吾從世尊聞如是語：「苾芻當知！",
    "T17n0765_007:0698c07_5": "略有三事，天勝於人。",
    "T17n0765_007:0698c08_6": "云何為三？",
    "T17n0765_007:0698c08_7": "一者長壽；",
    "T17n0765_007:0698c08_8": "二者端嚴；",
    "T17n0765_007:0698c08_9": "三者快樂。",
    "T17n0765_007:0698c09_10": "如是三事，天勝於人，百千萬倍不可稱計。",
    "T17n0765_007:0698c10_11": "所以者何？",
    "T17n0765_007:0698c10_12": "「如此人間五十年量，當彼天上四天王天一日一夜。",
    "T17n0765_007:0698c11_13": "如是日夜數至三十以為一月，積十二月以為一年。",
    "T17n0765_007:0698c12_14": "以如是年，四天王天壽量五百，當於人間九百萬歲。",
    "T17n0765_007:0698c13_15": "「如此人間一百年量，當彼天上三十三天一日一夜。",
    "T17n0765_007:0698c15_0": "如是日夜數至三十以為一月，積十二月以為一年。",
    "T17n0765_007:0698c16_1": "以如是年，三十三天壽量千歲，當於人間三千六百萬歲。",
    "T17n0765_007:0698c17_2": "「如此人間二百年量，當彼天上夜摩天中一日一夜。",
    "T17n0765_007:0698c18_3": "如是日夜數至三十以為一月，積十二月以為一年。",
    "T17n0765_007:0698c19_4": "以如是年，夜摩天中壽量二千歲，當於人間一億四千四百萬歲。",
    "T17n0765_007:0698c21_5": "「如此人間四百年量，當彼天上覩史多天一日一夜。",
    "T17n0765_007:0698c22_6": "如是日夜數至三十以為一月，積十二月以為一年。",
    "T17n0765_007:0698c23_7": "以如是年，覩史多天壽量四千，當於人間五億七千六百萬歲。",
    "T17n0765_007:0698c25_8": "「如此人間八百年量，當彼天上樂變化天一日一夜。",
    "T17n0765_007:0698c26_9": "如是日夜數至三十以為一月，積十二月以為一年。",
    "T17n0765_007:0698c27_10": "以如是年，樂變化天壽量八千，當於人間二十三億四百萬歲。",
    "T17n0765_007:0698c29_11": "「如此人間千六百年，當彼天上他化自在天一日一夜。",
    "T17n0765_007:0699a01_12": "如是日夜數至三十以為一月，積十二月以為一年。",
    "T17n0765_007:0699a02_13": "以如是年，他化自在天壽量一萬有六千歲，當於人間九十二億一千六百萬歲(此中算數萬萬為億)。",
    "T17n0765_007:0699a04_14": "「如是名為諸天長壽。",
    "T17n0765_007:0699a04_15": "諸天端嚴、諸天快樂，人間所有不可為喻。",
    "T17n0765_007:0699a05_16": "如是諸天三種勝事，一切皆是無常無恒，不可保信，變壞之法，死力所吞，",
    "T17n0765_007:0699a07_17": "繫屬於死。",
    "T17n0765_007:0699a07_18": "彼諸天眾臨命終時，有餘天眾來詣其所，教授教誡言：『諸天仙當願汝等往生善趣，",
    "T17n0765_007:0699a09_19": "生善趣已獲得善利，得善利已有所成辦。』",
    "T17n0765_007:0699a10_20": "此中諸天往何善趣？",
    "T17n0765_007:0699a11_21": "得何善利？",
    "T17n0765_007:0699a11_22": "何所成辦？",
    "T17n0765_007:0699a11_23": "謂彼諸天既命終已來生人中、得人同分，名往善趣。",
    "T17n0765_007:0699a12_24": "至人趣已，於佛所說法毘柰耶獲得正信，名得善利。",
    "T17n0765_007:0699a14_25": "如是正信增長、廣大，根深堅固，世間沙門或婆羅門，諸天魔梵，無能如法引令退轉，",
    "T17n0765_007:0699a16_26": "故名成辦。",
    "T17n0765_007:0699a16_27": "由成辦故，於佛法中多有所作，謂淨信心，出家受戒，修奢摩他、毘鉢舍那，",
    "T17n0765_007:0699a18_28": "觀四聖諦，永斷諸漏，證得涅槃，盡苦邊際。」",
    "T17n0765_007:0699a19_29": "爾時，世尊重攝此義而說頌曰：本事經卷第七"
}