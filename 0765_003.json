[
  {
    "segmentnr":"t0673a23",
    "original":"本事經卷第三"
  },
  {
    "segmentnr":"t0673a25",
    "original":"大唐三藏法師玄奘奉　詔譯"
  },
  {
    "segmentnr":"t0673a26",
    "original":"2 二法品(三-五)1二法品第二之一"
  },
  {
    "segmentnr":"t0673a27",
    "original":"吾從世尊聞如是語："
  },
  {
    "segmentnr":"t0673a27",
    "original":"「苾芻當知！"
  },
  {
    "segmentnr":"t0673b01",
    "original":"若有苾芻成就二分，於現法中多諸憂苦，無喜樂住，有災有患、有惱有燒、有罪有責，為諸有情同梵行者之所訶毀，身壞命終生諸惡趣。"
  },
  {
    "segmentnr":"t0673b01",
    "original":"云何為二？"
  },
  {
    "segmentnr":"t0673b02",
    "original":"一、於根門不能守護；"
  },
  {
    "segmentnr":"t0673b02",
    "original":"二、於飲食不善知量。"
  },
  {
    "segmentnr":"t0673b05",
    "original":"諸有苾芻成就此二，於現法中多諸憂苦，無喜樂住，有災有患、有惱有燒、有罪有責，為諸有智同梵行者之所訶毀，身壞命終生諸惡趣。」"
  },
  {
    "segmentnr":"t0673b06",
    "original":"爾時，世尊重攝此義而說頌曰："
  },
  {
    "segmentnr":"t0673b07",
    "original":"「若不能守護，眼等六根門，"
  },
  {
    "segmentnr":"t0673b08",
    "original":"飲食不知量，成不信懈怠。"
  },
  {
    "segmentnr":"t0673b09",
    "original":"彼於現法中，身心多受苦，"
  },
  {
    "segmentnr":"t0673b10",
    "original":"及有災有患，有惱有燒然；"
  },
  {
    "segmentnr":"t0673b11",
    "original":"行住與坐臥，若覺若夢中，"
  },
  {
    "segmentnr":"t0673b12",
    "original":"由彼二因緣，恒有罪有責。"
  },
  {
    "segmentnr":"t0673b13",
    "original":"居聚落空閑，眾中及靜處，"
  },
  {
    "segmentnr":"t0673b14",
    "original":"有智常訶責，當生惡趣中。」"
  },
  {
    "segmentnr":"t0673b15",
    "original":"吾從世尊聞如是語："
  },
  {
    "segmentnr":"t0673b15",
    "original":"「苾芻當知！"
  },
  {
    "segmentnr":"t0673b18",
    "original":"若有苾芻成就二分，於現法中多諸喜樂，無憂苦住，無災無患、無惱無燒、無罪無責，為諸有智同梵行者之所稱讚，身壞命終生諸善趣。"
  },
  {
    "segmentnr":"t0673b18",
    "original":"云何為二？"
  },
  {
    "segmentnr":"t0673b19",
    "original":"一、於根門能自守護；"
  },
  {
    "segmentnr":"t0673b19",
    "original":"二、於飲食能善知量。"
  },
  {
    "segmentnr":"t0673b22",
    "original":"諸有苾芻成就此二，於現法中多諸喜樂，無憂苦住，無災無患、無惱無燒、無罪無責，為諸有智同梵行者之所稱讚，身壞命終生諸善趣。」"
  },
  {
    "segmentnr":"t0673b23",
    "original":"爾時，世尊重攝此義而說頌曰："
  },
  {
    "segmentnr":"t0673b24",
    "original":"「若自能守護，眼等六根門，"
  },
  {
    "segmentnr":"t0673b25",
    "original":"飲食善知量，成就信精進。"
  },
  {
    "segmentnr":"t0673b26",
    "original":"彼於現法中，身心多受樂，"
  },
  {
    "segmentnr":"t0673b27",
    "original":"及無災無患，無惱無燒然；"
  },
  {
    "segmentnr":"t0673b28",
    "original":"行住與坐臥，若覺若夢中，"
  },
  {
    "segmentnr":"t0673b29",
    "original":"由彼二因緣，恒無罪無責。"
  },
  {
    "segmentnr":"t0673c01",
    "original":"居聚落空閑，眾中及靜處，"
  },
  {
    "segmentnr":"t0673c02",
    "original":"有智常稱讚，當生善趣中。」"
  },
  {
    "segmentnr":"t0673c03",
    "original":"吾從世尊聞如是語："
  },
  {
    "segmentnr":"t0673c03",
    "original":"「苾芻當知！"
  },
  {
    "segmentnr":"t0673c04",
    "original":"有二種法能生焦惱。"
  },
  {
    "segmentnr":"t0673c04",
    "original":"云何為二？"
  },
  {
    "segmentnr":"t0673c08",
    "original":"謂有一類補特伽羅唯造眾惡、唯作凶狂、唯起雜穢，不修眾善、不習調柔、不救怖畏，彼於後時身嬰重疾，遍體發生增上猛利嚴切苦受，楚毒垂終不可醫療。"
  },
  {
    "segmentnr":"t0673c08",
    "original":"受此苦時呻吟怨歎，作是念言："
  },
  {
    "segmentnr":"t0673c10",
    "original":"『我從昔來唯造眾惡、唯作凶狂、唯起雜穢，不修眾善、不習調柔、不救怖畏。"
  },
  {
    "segmentnr":"t0673c12",
    "original":"若諸有情唯造眾惡、唯作凶狂、唯起雜穢，不修眾善、不習調柔、不救怖畏，彼之所趣，我定當往。"
  },
  {
    "segmentnr":"t0673c14",
    "original":"』彼由唯造眾惡等故，心生焦惱，及以不修眾善等故，心生焦惱。"
  },
  {
    "segmentnr":"t0673c14",
    "original":"如是名為有二種法能生焦惱。」"
  },
  {
    "segmentnr":"t0673c15",
    "original":"爾時，世尊重攝此義而說頌曰："
  },
  {
    "segmentnr":"t0673c16",
    "original":"「有二法能生，愚者心焦惱，"
  },
  {
    "segmentnr":"t0673c17",
    "original":"謂唯作罪業，及不修福因。"
  },
  {
    "segmentnr":"t0673c18",
    "original":"後遭病苦時，呻吟而怨歎，"
  },
  {
    "segmentnr":"t0673c19",
    "original":"恨有罪無福，心悔惱焦然。"
  },
  {
    "segmentnr":"t0673c20",
    "original":"有罪無福人，所生諸惡趣，"
  },
  {
    "segmentnr":"t0673c21",
    "original":"我亦當隨往，決定無有疑。」"
  },
  {
    "segmentnr":"t0673c22",
    "original":"吾從世尊聞如是語："
  },
  {
    "segmentnr":"t0673c22",
    "original":"「苾芻當知！"
  },
  {
    "segmentnr":"t0673c23",
    "original":"有二種法，心不焦惱。"
  },
  {
    "segmentnr":"t0673c23",
    "original":"云何為二？"
  },
  {
    "segmentnr":"t0673c26",
    "original":"謂有一類補特伽羅唯修眾善、唯習調柔、唯救怖畏，不造眾惡、不作凶狂、不起雜穢，彼於後時身嬰重疾，遍體發生增上猛利嚴切苦受，楚毒垂終不可醫療。"
  },
  {
    "segmentnr":"t0673c27",
    "original":"受此苦時，雖有呻吟而無怨歎，作是念言："
  },
  {
    "segmentnr":"t0673c29",
    "original":"『我從昔來唯修眾善、唯習調柔、唯救怖畏，不造眾惡、不作凶狂、不起雜穢。"
  },
  {
    "segmentnr":"t0674a02",
    "original":"若諸有情唯修眾善、唯習調柔、唯救怖畏，不造眾惡、不作凶狂、不起雜穢，彼之所趣，我定當往。"
  },
  {
    "segmentnr":"t0674a04",
    "original":"』彼由唯修眾善等故，心不焦惱，及以不造眾惡等故，心不焦惱。"
  },
  {
    "segmentnr":"t0674a04",
    "original":"如是名為有二種法，心不焦惱。」"
  },
  {
    "segmentnr":"t0674a05",
    "original":"爾時，世尊重攝此義而說頌曰："
  },
  {
    "segmentnr":"t0674a06",
    "original":"「有二法能生，智者心歡喜，"
  },
  {
    "segmentnr":"t0674a07",
    "original":"謂唯修福業，及不作罪因。"
  },
  {
    "segmentnr":"t0674a08",
    "original":"後遭病苦時，呻吟無怨歎，"
  },
  {
    "segmentnr":"t0674a09",
    "original":"慶有福無罪，不悔惱焦然。"
  },
  {
    "segmentnr":"t0674a10",
    "original":"有福無罪人，所生諸善趣，"
  },
  {
    "segmentnr":"t0674a11",
    "original":"我亦當隨往，決定無有疑。」"
  },
  {
    "segmentnr":"t0674a12",
    "original":"吾從世尊聞如是語："
  },
  {
    "segmentnr":"t0674a12",
    "original":"「苾芻當知！"
  },
  {
    "segmentnr":"t0674a13",
    "original":"為汝略說二速通行。"
  },
  {
    "segmentnr":"t0674a13",
    "original":"云何為二？"
  },
  {
    "segmentnr":"t0674a13",
    "original":"一者樂行；"
  },
  {
    "segmentnr":"t0674a13",
    "original":"二者苦行。"
  },
  {
    "segmentnr":"t0674a14",
    "original":"謂由樂行證彼速通，及由苦行證彼速通。"
  },
  {
    "segmentnr":"t0674a16",
    "original":"所修加行無澁難故，所得諸根皆猛利故，是則名為樂速通行。"
  },
  {
    "segmentnr":"t0674a17",
    "original":"所修加行有澁難故，所得諸根皆猛利故，是則名為苦速通行。"
  },
  {
    "segmentnr":"t0674a18",
    "original":"是名略說二速通行。」"
  },
  {
    "segmentnr":"t0674a18",
    "original":"爾時，世尊重攝此義而說頌曰："
  },
  {
    "segmentnr":"t0674a19",
    "original":"「今為汝略說，二種速通行，"
  },
  {
    "segmentnr":"t0674a20",
    "original":"謂樂行、苦行，因斯證速通。"
  },
  {
    "segmentnr":"t0674a21",
    "original":"無澁難加行，有猛利諸根，"
  },
  {
    "segmentnr":"t0674a22",
    "original":"由是大仙尊，名樂速通行。"
  },
  {
    "segmentnr":"t0674a23",
    "original":"有澁難加行，有猛利諸根，"
  },
  {
    "segmentnr":"t0674a24",
    "original":"由是大仙尊，名苦速通行。」"
  },
  {
    "segmentnr":"t0674a25",
    "original":"吾從世尊聞如是語："
  },
  {
    "segmentnr":"t0674a25",
    "original":"「苾芻當知！"
  },
  {
    "segmentnr":"t0674a26",
    "original":"為汝略說二遲通行。"
  },
  {
    "segmentnr":"t0674a26",
    "original":"云何為二？"
  },
  {
    "segmentnr":"t0674a26",
    "original":"一者樂行；"
  },
  {
    "segmentnr":"t0674a26",
    "original":"二者苦行。"
  },
  {
    "segmentnr":"t0674a27",
    "original":"謂由樂行證彼遲通，及由苦行證彼遲通。"
  },
  {
    "segmentnr":"t0674a29",
    "original":"所修加行無澁難故，所得諸根皆羸鈍故，是則名為樂遲通行。"
  },
  {
    "segmentnr":"t0674b01",
    "original":"所修加行有澁難故，所得諸根皆羸鈍故，是則名為苦遲通行。"
  },
  {
    "segmentnr":"t0674b02",
    "original":"是名略說二遲通行。」"
  },
  {
    "segmentnr":"t0674b02",
    "original":"爾時，世尊重攝此義而說頌曰："
  },
  {
    "segmentnr":"t0674b03",
    "original":"「今為汝略說，二種遲通行，"
  },
  {
    "segmentnr":"t0674b04",
    "original":"謂樂行、苦行，因此證遲通。"
  },
  {
    "segmentnr":"t0674b05",
    "original":"無澁難加行，有羸鈍諸根，"
  },
  {
    "segmentnr":"t0674b06",
    "original":"由是大仙尊，名樂遲通行。"
  },
  {
    "segmentnr":"t0674b07",
    "original":"有澁難加行，有羸鈍諸根，"
  },
  {
    "segmentnr":"t0674b08",
    "original":"由是大仙尊，名苦遲通行。」"
  },
  {
    "segmentnr":"t0674b09",
    "original":"吾從世尊聞如是語："
  },
  {
    "segmentnr":"t0674b09",
    "original":"「苾芻當知！"
  },
  {
    "segmentnr":"t0674b10",
    "original":"若有一類補特伽羅，成就二法，不能發生白淨善法；"
  },
  {
    "segmentnr":"t0674b11",
    "original":"設已發生，不能決定；"
  },
  {
    "segmentnr":"t0674b11",
    "original":"設已決定，不能圓滿。"
  },
  {
    "segmentnr":"t0674b13",
    "original":"彼於如是白淨善法能為障礙、能作衰損、能生憂悔，身壞命終，如棄重擔，墮於地獄受諸劇苦。"
  },
  {
    "segmentnr":"t0674b14",
    "original":"云何為二？"
  },
  {
    "segmentnr":"t0674b14",
    "original":"一者惡戒；"
  },
  {
    "segmentnr":"t0674b14",
    "original":"二者惡見。"
  },
  {
    "segmentnr":"t0674b16",
    "original":"諸有一類補特伽羅，成就如是所說二法，定不能生白淨善法；"
  },
  {
    "segmentnr":"t0674b17",
    "original":"設復已生，不能決定，廣說乃至身壞命終，如棄重擔，墮於地獄受諸劇苦。」"
  },
  {
    "segmentnr":"t0674b18",
    "original":"爾時，世尊重攝此義而說頌曰："
  },
  {
    "segmentnr":"t0674b19",
    "original":"「若成就二法，謂惡戒、惡見，"
  },
  {
    "segmentnr":"t0674b20",
    "original":"彼人終不能，生白淨善法。"
  },
  {
    "segmentnr":"t0674b21",
    "original":"雖生而不定，設定不圓滿，"
  },
  {
    "segmentnr":"t0674b22",
    "original":"於白淨善法，能衰損障礙。"
  },
  {
    "segmentnr":"t0674b23",
    "original":"彼臨命終時，有憂悔悲惱，"
  },
  {
    "segmentnr":"t0674b24",
    "original":"如棄捨重擔，定生地獄中。」"
  },
  {
    "segmentnr":"t0674b25",
    "original":"吾從世尊聞如是語："
  },
  {
    "segmentnr":"t0674b25",
    "original":"「苾芻當知！"
  },
  {
    "segmentnr":"t0674b26",
    "original":"若有一類補特伽羅，成就二法，定能發生白淨善法；"
  },
  {
    "segmentnr":"t0674b27",
    "original":"若先已生，能令決定；"
  },
  {
    "segmentnr":"t0674b27",
    "original":"若先已定，能令圓滿。"
  },
  {
    "segmentnr":"t0674b29",
    "original":"彼於如是白淨善法不為障礙、不作衰損、不生憂悔，身壞命終，如棄重擔，生天趣中受諸快樂。"
  },
  {
    "segmentnr":"t0674c01",
    "original":"云何為二？"
  },
  {
    "segmentnr":"t0674c01",
    "original":"一者善戒；"
  },
  {
    "segmentnr":"t0674c01",
    "original":"二者善見。"
  },
  {
    "segmentnr":"t0674c03",
    "original":"諸有一類補特伽羅，成就如是所說二法，決定能生白淨善法；"
  },
  {
    "segmentnr":"t0674c04",
    "original":"若先已生，能令決定，廣說乃至身壞命終，如棄重擔，生天趣中受諸快樂。」"
  },
  {
    "segmentnr":"t0674c05",
    "original":"爾時，世尊重攝此義而說頌曰："
  },
  {
    "segmentnr":"t0674c06",
    "original":"「若成就二法，謂善戒、善見，"
  },
  {
    "segmentnr":"t0674c07",
    "original":"彼人終定能，生白淨善法。"
  },
  {
    "segmentnr":"t0674c08",
    "original":"若生而決定，決定必圓滿，"
  },
  {
    "segmentnr":"t0674c09",
    "original":"於白淨善法，不衰損障礙。"
  },
  {
    "segmentnr":"t0674c10",
    "original":"彼臨命終時，無憂悔悲惱，"
  },
  {
    "segmentnr":"t0674c11",
    "original":"如棄捨重擔，定生天趣中。」"
  },
  {
    "segmentnr":"t0674c12",
    "original":"吾從世尊聞如是語："
  },
  {
    "segmentnr":"t0674c12",
    "original":"「苾芻當知！"
  },
  {
    "segmentnr":"t0674c14",
    "original":"若有一類補特伽羅，成就二法，臨命終時能生憂悔，身壞命終，墮諸惡趣，生地獄中。"
  },
  {
    "segmentnr":"t0674c14",
    "original":"云何為二？"
  },
  {
    "segmentnr":"t0674c15",
    "original":"謂作、不作。"
  },
  {
    "segmentnr":"t0674c15",
    "original":"云何為作？"
  },
  {
    "segmentnr":"t0674c16",
    "original":"謂身惡行、語惡行、意惡行，是名為作。"
  },
  {
    "segmentnr":"t0674c16",
    "original":"云何不作？"
  },
  {
    "segmentnr":"t0674c17",
    "original":"謂身妙行、語妙行、意妙行，是名不作。"
  },
  {
    "segmentnr":"t0674c19",
    "original":"諸有一類補特伽羅，成就如是所說二法，臨命終時能生憂悔，身壞命終，墮諸惡趣，生地獄中。」"
  },
  {
    "segmentnr":"t0674c20",
    "original":"爾時，世尊重攝此義而說頌曰："
  },
  {
    "segmentnr":"t0674c21",
    "original":"「諸有愚癡人，作三種惡行，"
  },
  {
    "segmentnr":"t0674c22",
    "original":"不作三妙行，引餘過令生。"
  },
  {
    "segmentnr":"t0674c23",
    "original":"彼臨命終時，決定有憂悔，"
  },
  {
    "segmentnr":"t0674c24",
    "original":"死墮諸惡趣，生於地獄中。」"
  },
  {
    "segmentnr":"t0674c25",
    "original":"吾從世尊聞如是語："
  },
  {
    "segmentnr":"t0674c25",
    "original":"「苾芻當知！"
  },
  {
    "segmentnr":"t0674c27",
    "original":"若有一類補特伽羅，成就二法，臨命終時不生憂悔，身壞命終，昇於善趣，生天界中。"
  },
  {
    "segmentnr":"t0674c27",
    "original":"云何為二？"
  },
  {
    "segmentnr":"t0674c28",
    "original":"謂作、不作。"
  },
  {
    "segmentnr":"t0674c28",
    "original":"云何為作？"
  },
  {
    "segmentnr":"t0674c29",
    "original":"謂身妙行、語妙行、意妙行，是名為作。"
  },
  {
    "segmentnr":"t0674c29",
    "original":"云何不作？"
  },
  {
    "segmentnr":"t0675a01",
    "original":"謂身惡行、語惡行、意惡行，是名不作。"
  },
  {
    "segmentnr":"t0675a03",
    "original":"諸有一類補特伽羅，成就如是所說二法，臨命終時不生憂悔，身壞命終，昇於善趣，生天界中。」"
  },
  {
    "segmentnr":"t0675a04",
    "original":"爾時，世尊重攝此義而說頌曰："
  },
  {
    "segmentnr":"t0675a05",
    "original":"「諸有智慧人，作三種妙行，"
  },
  {
    "segmentnr":"t0675a06",
    "original":"不作三惡行，引餘德令生。"
  },
  {
    "segmentnr":"t0675a07",
    "original":"彼臨命終時，決定無憂悔，"
  },
  {
    "segmentnr":"t0675a08",
    "original":"死昇諸善趣，生於天界中。」"
  },
  {
    "segmentnr":"t0675a09",
    "original":"吾從世尊聞如是語："
  },
  {
    "segmentnr":"t0675a09",
    "original":"「苾芻當知！"
  },
  {
    "segmentnr":"t0675a10",
    "original":"有二妙智，應修令生；"
  },
  {
    "segmentnr":"t0675a12",
    "original":"能得未得、能觸未觸、能證未證，能超愁歎、能滅憂苦、能會正理、能獲甘露、能證涅槃。"
  },
  {
    "segmentnr":"t0675a12",
    "original":"云何為二？"
  },
  {
    "segmentnr":"t0675a12",
    "original":"一者法智；"
  },
  {
    "segmentnr":"t0675a12",
    "original":"二者類智。"
  },
  {
    "segmentnr":"t0675a13",
    "original":"法智生時，便能無倒，遍知有為。"
  },
  {
    "segmentnr":"t0675a14",
    "original":"於有為法既遍知已，便能令彼感後有因，不得生起增長廣大。"
  },
  {
    "segmentnr":"t0675a15",
    "original":"類智生時，便能如實斷滅無明；"
  },
  {
    "segmentnr":"t0675a16",
    "original":"滅無明故，便無戲論；"
  },
  {
    "segmentnr":"t0675a16",
    "original":"無戲論故，便無尋伺；"
  },
  {
    "segmentnr":"t0675a17",
    "original":"無尋伺故，便無樂欲；"
  },
  {
    "segmentnr":"t0675a17",
    "original":"無樂欲故，便無愛憎；"
  },
  {
    "segmentnr":"t0675a18",
    "original":"無愛憎故，便無慳嫉；"
  },
  {
    "segmentnr":"t0675a20",
    "original":"無慳嫉故，便無種種執持刀杖違害鬪諍、互相罵辱、不真實語、相離間語、諸雜穢語及餘無量惡不善法；"
  },
  {
    "segmentnr":"t0675a21",
    "original":"無彼諸惡不善法故，感後有業，便不增長；"
  },
  {
    "segmentnr":"t0675a22",
    "original":"感後有業不增長故，諸業滅盡；"
  },
  {
    "segmentnr":"t0675a22",
    "original":"業滅盡故，眾苦滅盡；"
  },
  {
    "segmentnr":"t0675a23",
    "original":"苦滅盡故，生死路絕。"
  },
  {
    "segmentnr":"t0675a23",
    "original":"此路絕已，便自了知："
  },
  {
    "segmentnr":"t0675a24",
    "original":"我生已盡，梵行已立，所作已辦，不受後有。"
  },
  {
    "segmentnr":"t0675a25",
    "original":"如是名為有二妙智，應修令生；"
  },
  {
    "segmentnr":"t0675a27",
    "original":"能得未得、能觸未觸、能證未證，能超愁歎、能滅憂苦、能會正理、能獲甘露、能證涅槃。」"
  },
  {
    "segmentnr":"t0675a28",
    "original":"爾時，世尊重攝此義而說頌曰："
  },
  {
    "segmentnr":"t0675a29",
    "original":"「有二種妙智，應修習令生，"
  },
  {
    "segmentnr":"t0675b01",
    "original":"能得未得等，謂法智、類智。"
  },
  {
    "segmentnr":"t0675b02",
    "original":"若法智生時，遍知有為法，"
  },
  {
    "segmentnr":"t0675b03",
    "original":"便能令後有，因不生不增。"
  },
  {
    "segmentnr":"t0675b04",
    "original":"若類智生時，無明便斷滅，"
  },
  {
    "segmentnr":"t0675b05",
    "original":"由此展轉法，絕生死輪迴。"
  },
  {
    "segmentnr":"t0675b06",
    "original":"自知我生盡，及梵行已立，"
  },
  {
    "segmentnr":"t0675b07",
    "original":"所作皆已辦，更不受後有。」"
  },
  {
    "segmentnr":"t0675b08",
    "original":"吾從世尊聞如是語："
  },
  {
    "segmentnr":"t0675b08",
    "original":"「苾芻當知！"
  },
  {
    "segmentnr":"t0675b09",
    "original":"有二妙智，應正尋思、應善稱量、應審觀察；"
  },
  {
    "segmentnr":"t0675b11",
    "original":"能得未得、能觸未觸、能證未證，能超愁歎、能滅憂苦、能會正理、能獲甘露、能證涅槃。"
  },
  {
    "segmentnr":"t0675b11",
    "original":"云何為二？"
  },
  {
    "segmentnr":"t0675b12",
    "original":"謂世間智及出世智。"
  },
  {
    "segmentnr":"t0675b13",
    "original":"「世間智者，謂於色蘊能正了知此為色蘊；"
  },
  {
    "segmentnr":"t0675b14",
    "original":"於受、想、行及識蘊中亦復如是。"
  },
  {
    "segmentnr":"t0675b14",
    "original":"於其地界能正了知此為地界；"
  },
  {
    "segmentnr":"t0675b15",
    "original":"於水、火、風及空識界亦復如是。"
  },
  {
    "segmentnr":"t0675b16",
    "original":"於其眼界能正了知此為眼界，於其色界及眼識界亦復如是；"
  },
  {
    "segmentnr":"t0675b18",
    "original":"於其耳界能正了知此為耳界，於其聲界及耳識界亦復如是；"
  },
  {
    "segmentnr":"t0675b19",
    "original":"於其鼻界能正了知此為鼻界，於其香界及鼻識界亦復如是；"
  },
  {
    "segmentnr":"t0675b21",
    "original":"於其舌界能正了知此為舌界，於其味界及舌識界亦復如是；"
  },
  {
    "segmentnr":"t0675b22",
    "original":"於其身界能正了知此為身界，於其觸界及身識界亦復如是；"
  },
  {
    "segmentnr":"t0675b24",
    "original":"於其意界能正了知此為意界，於其法界及意識界亦復如是。"
  },
  {
    "segmentnr":"t0675b26",
    "original":"於如此等世俗法中，如是如是，如實了知，智見通慧，現觀等覺，周遍照了，名世間智。"
  },
  {
    "segmentnr":"t0675b27",
    "original":"「諸聖弟子，於此所說世間智中，應正尋思，應善稱量，應審觀察："
  },
  {
    "segmentnr":"t0675b28",
    "original":"此世間智正修習時，為能令生生法有情永脫生不？"
  },
  {
    "segmentnr":"t0675b29",
    "original":"為能令彼老法有情永脫老不？"
  },
  {
    "segmentnr":"t0675c01",
    "original":"病法、死法、愁法、歎法、憂法、苦法、不安隱法，亦復如是。"
  },
  {
    "segmentnr":"t0675c02",
    "original":"既審察已，能正了知："
  },
  {
    "segmentnr":"t0675c05",
    "original":"此世間智正修習時，不能令彼生法有情永脫於生，不能令彼老法有情永脫於老，病法、死法、愁法、歎法、憂法、苦法、不安隱法，亦復如是。"
  },
  {
    "segmentnr":"t0675c05",
    "original":"所以者何？"
  },
  {
    "segmentnr":"t0675c08",
    "original":"此世間智非賢聖法，非能永出、非趣涅槃、非能永厭、非能永離、非能永滅、非能永寂，非真通慧、非正等覺，不證涅槃；"
  },
  {
    "segmentnr":"t0675c09",
    "original":"是感生法，是感老法、病法、死法、愁法、歎法、憂法、苦法、不安隱法。"
  },
  {
    "segmentnr":"t0675c11",
    "original":"彼於如是尋思稱量審觀察時，於世間法住怖畏想，於出世法住安靜想。"
  },
  {
    "segmentnr":"t0675c12",
    "original":"以於世間生怖畏故，都無執受；"
  },
  {
    "segmentnr":"t0675c12",
    "original":"無執受故，不生渴愛；"
  },
  {
    "segmentnr":"t0675c13",
    "original":"不渴愛故，便自內證究竟涅槃。"
  },
  {
    "segmentnr":"t0675c13",
    "original":"證涅槃已，便自了知："
  },
  {
    "segmentnr":"t0675c14",
    "original":"我生已盡，梵行已立，所作已辦，不受後有。"
  },
  {
    "segmentnr":"t0675c15",
    "original":"是名於此世間智中，應正尋思、應善稱量、應審觀察。"
  },
  {
    "segmentnr":"t0675c20",
    "original":"「出世智者，謂於一切蘊界處中能正了知，如是諸法是無常性、苦性、病性、癰性、箭性、惱性、害性、怖性、熱性、壞性、滅性、災性、橫性、有疫癘性、虛性、偽性、空性、妄性、無實我性、難保信性。"
  },
  {
    "segmentnr":"t0675c21",
    "original":"於如是等諸法性中如實了知，智見通慧，現觀等覺，周遍照了，名出世智。"
  },
  {
    "segmentnr":"t0675c23",
    "original":"諸聖弟子，於此所說出世智中，應正尋思、應善稱量、應審觀察："
  },
  {
    "segmentnr":"t0675c24",
    "original":"此出世智正修習時，為能令彼生法有情永脫生不？"
  },
  {
    "segmentnr":"t0675c25",
    "original":"為能令彼老法有情永脫老不？"
  },
  {
    "segmentnr":"t0675c26",
    "original":"病法、死法、愁法、歎法、憂法、苦法、不安隱法，亦復如是。"
  },
  {
    "segmentnr":"t0675c26",
    "original":"既審察已，能正了知："
  },
  {
    "segmentnr":"t0676a01",
    "original":"此出世智正修習時，定能令彼生法有情永脫於生，定能令彼老法有情永脫於老，病法、死法、愁法、歎法、憂法、苦法、不安隱法，亦復如是。"
  },
  {
    "segmentnr":"t0676a01",
    "original":"所以者何？"
  },
  {
    "segmentnr":"t0676a04",
    "original":"此出世智是賢聖法，是能永出、是趣涅槃、是能永厭、是能永離、是能永滅、是能永寂，是真通慧、是正等覺、能證涅槃；"
  },
  {
    "segmentnr":"t0676a05",
    "original":"非感生法，非感老法、病法死法、愁法歎法、憂法苦法、不安隱法。"
  },
  {
    "segmentnr":"t0676a06",
    "original":"彼於如是尋思稱量審觀察時，於出世法生珍寶想；"
  },
  {
    "segmentnr":"t0676a07",
    "original":"於世間法生下賤想。"
  },
  {
    "segmentnr":"t0676a07",
    "original":"以於出世生珍寶故，便生歡喜；"
  },
  {
    "segmentnr":"t0676a08",
    "original":"生歡喜故，其心安適；"
  },
  {
    "segmentnr":"t0676a08",
    "original":"心安適故，身得輕安；"
  },
  {
    "segmentnr":"t0676a09",
    "original":"身輕安故，便受悅樂；"
  },
  {
    "segmentnr":"t0676a09",
    "original":"受悅樂故，心得寂定；"
  },
  {
    "segmentnr":"t0676a10",
    "original":"心寂定故，能實知見；"
  },
  {
    "segmentnr":"t0676a10",
    "original":"實知見故，能深厭背；"
  },
  {
    "segmentnr":"t0676a11",
    "original":"深厭背故，能正離欲；"
  },
  {
    "segmentnr":"t0676a11",
    "original":"正離欲故，能得解脫。"
  },
  {
    "segmentnr":"t0676a12",
    "original":"得解脫已，便自了知："
  },
  {
    "segmentnr":"t0676a13",
    "original":"我生已盡，梵行已立，所作已辦，不受後有。"
  },
  {
    "segmentnr":"t0676a14",
    "original":"是名於此出世智中，應正尋思、應善稱量、應審觀察。"
  },
  {
    "segmentnr":"t0676a15",
    "original":"如是名為有二妙智，應正尋思、應善稱量、應審觀察；"
  },
  {
    "segmentnr":"t0676a17",
    "original":"能得未得、能觸未觸、能證未證，能超愁歎、能滅憂苦、能會正理、能獲甘露、能證涅槃。」"
  },
  {
    "segmentnr":"t0676a18",
    "original":"爾時，世尊重攝此義而說頌曰："
  },
  {
    "segmentnr":"t0676a19",
    "original":"「有二種妙智，知者應尋思，"
  },
  {
    "segmentnr":"t0676a20",
    "original":"謂世出世間，能正盡眾苦。"
  },
  {
    "segmentnr":"t0676a21",
    "original":"應觀世間智，發生怖畏想，"
  },
  {
    "segmentnr":"t0676a22",
    "original":"都無有執受，展轉證涅槃；"
  },
  {
    "segmentnr":"t0676a23",
    "original":"應觀出世智，發生珍寶想，"
  },
  {
    "segmentnr":"t0676a24",
    "original":"由此生歡喜，便得身輕安。"
  },
  {
    "segmentnr":"t0676a25",
    "original":"輕安故悅樂，悅樂故心定，"
  },
  {
    "segmentnr":"t0676a26",
    "original":"由心得定故，便能生覺支；"
  },
  {
    "segmentnr":"t0676a27",
    "original":"覺支觀聖諦，永斷諸疑網，"
  },
  {
    "segmentnr":"t0676a28",
    "original":"無疑無所取，永脫眾苦邊。」"
  },
  {
    "segmentnr":"t0676a29",
    "original":"重攝前經嗢柁南曰："
  },
  {
    "segmentnr":"t0676b01",
    "original":"二根、二焦惱二行、二戒見"
  },
  {
    "segmentnr":"t0676b02",
    "original":"二作及不作二智有二種"
  },
  {
    "segmentnr":"t0676b03",
    "original":"吾從世尊聞如是語："
  },
  {
    "segmentnr":"t0676b03",
    "original":"「苾芻當知！"
  },
  {
    "segmentnr":"t0676b06",
    "original":"若有苾芻為欲矯誑諸眾生故、為求名譽遠所聞故、為求利養及恭敬故而出家者，不名真實於如來所修行梵行。"
  },
  {
    "segmentnr":"t0676b08",
    "original":"若有苾芻為通達故、為遍知故而出家者，是名真實於如來所修行梵行。"
  },
  {
    "segmentnr":"t0676b08",
    "original":"所以者何？"
  },
  {
    "segmentnr":"t0676b10",
    "original":"是諸苾芻為通達故、為遍知故而出家已，便能如實通所通達、知所遍知。"
  },
  {
    "segmentnr":"t0676b11",
    "original":"既能如實通所通達、知所遍知，便能如實斷所應斷、修所應修、證所應證。"
  },
  {
    "segmentnr":"t0676b12",
    "original":"既能如實斷、修、證已，便自了知："
  },
  {
    "segmentnr":"t0676b13",
    "original":"我生已盡，梵行已立，所作已辦，不受後有。"
  },
  {
    "segmentnr":"t0676b15",
    "original":"如是若有為通達故、為遍知故而出家者，是名真實於如來所修行梵行。」"
  },
  {
    "segmentnr":"t0676b15",
    "original":"爾時，世尊重攝此義而說頌曰："
  },
  {
    "segmentnr":"t0676b16",
    "original":"「為矯誑名譽，利養及恭敬，"
  },
  {
    "segmentnr":"t0676b17",
    "original":"非真修梵行，是虛妄出家。"
  },
  {
    "segmentnr":"t0676b18",
    "original":"為通達遍知，速證最上義，"
  },
  {
    "segmentnr":"t0676b19",
    "original":"是真修梵行，非虛妄出家。」"
  },
  {
    "segmentnr":"t0676b20",
    "original":"吾從世尊聞如是語："
  },
  {
    "segmentnr":"t0676b20",
    "original":"「苾芻當知！"
  },
  {
    "segmentnr":"t0676b23",
    "original":"若有苾芻為欲矯誑諸眾生故、為求名譽遠所聞故、為求利養及恭敬故而出家者，不名真實於如來所修行梵行。"
  },
  {
    "segmentnr":"t0676b25",
    "original":"若有苾芻為律儀故、為正斷故而出家者，是名真實於如來所修行梵行。"
  },
  {
    "segmentnr":"t0676b25",
    "original":"所以者何？"
  },
  {
    "segmentnr":"t0676b27",
    "original":"是諸苾芻為律儀故、為正斷故而出家已，便能如實守護六根、不虧禁戒，及能速證最上正斷。"
  },
  {
    "segmentnr":"t0676b29",
    "original":"既能如實守護六根、不虧禁戒，及能速證最上正斷，便能如實斷所應斷、修所應修、證所應證。"
  },
  {
    "segmentnr":"t0676c01",
    "original":"既能如實斷、修、證已，便自了知："
  },
  {
    "segmentnr":"t0676c02",
    "original":"我生已盡，梵行已立，所作已辦，不受後有。"
  },
  {
    "segmentnr":"t0676c03",
    "original":"如是若有為律儀故、為正斷故而出家者，是名真實於如來所修行梵行。」"
  },
  {
    "segmentnr":"t0676c04",
    "original":"爾時，世尊重攝此義而說頌曰："
  },
  {
    "segmentnr":"t0676c05",
    "original":"「為矯誑名譽、利養及恭敬，"
  },
  {
    "segmentnr":"t0676c06",
    "original":"非真修梵行，是虛妄出家。"
  },
  {
    "segmentnr":"t0676c07",
    "original":"為正斷律儀，速證最上義，"
  },
  {
    "segmentnr":"t0676c08",
    "original":"是真修梵行，非虛妄出家。」"
  },
  {
    "segmentnr":"t0676c09",
    "original":"吾從世尊聞如是語："
  },
  {
    "segmentnr":"t0676c09",
    "original":"「苾芻當知！"
  },
  {
    "segmentnr":"t0676c12",
    "original":"若有苾芻為欲矯誑諸眾生故、為求名譽遠所聞故、為求利養及恭敬故而出家者，不名真實於如來所修行梵行。"
  },
  {
    "segmentnr":"t0676c14",
    "original":"若有苾芻為求厭背、為求離欲而出家者，是名真實於如來所修行梵行。"
  },
  {
    "segmentnr":"t0676c14",
    "original":"所以者何？"
  },
  {
    "segmentnr":"t0676c15",
    "original":"是諸苾芻為厭背故、為離欲故而出家已，便能如實厭背離欲。"
  },
  {
    "segmentnr":"t0676c16",
    "original":"既離欲已，便得解脫。"
  },
  {
    "segmentnr":"t0676c16",
    "original":"既解脫已，便自了知："
  },
  {
    "segmentnr":"t0676c17",
    "original":"我生已盡，梵行已立，所作已辦，不受後有。"
  },
  {
    "segmentnr":"t0676c19",
    "original":"如是若有為厭背故、為離欲故而出家者，是名真實於如來所修行梵行。」"
  },
  {
    "segmentnr":"t0676c19",
    "original":"爾時，世尊重攝此義而說頌曰："
  },
  {
    "segmentnr":"t0676c20",
    "original":"「為矯誑名譽、利養及恭敬，"
  },
  {
    "segmentnr":"t0676c21",
    "original":"非真修梵行，是虛妄出家。"
  },
  {
    "segmentnr":"t0676c22",
    "original":"為厭背離欲，速證最上義，"
  },
  {
    "segmentnr":"t0676c23",
    "original":"是真修梵行，非虛妄出家。」"
  },
  {
    "segmentnr":"t0676c24",
    "original":"吾從世尊聞如是語："
  },
  {
    "segmentnr":"t0676c24",
    "original":"「苾芻當知！"
  },
  {
    "segmentnr":"t0676c25",
    "original":"一切如來、應、正等覺，所說法門略有二種。"
  },
  {
    "segmentnr":"t0676c25",
    "original":"云何為二？"
  },
  {
    "segmentnr":"t0676c26",
    "original":"一者於惡應正了知；"
  },
  {
    "segmentnr":"t0676c26",
    "original":"二者於惡應深厭背。"
  },
  {
    "segmentnr":"t0676c27",
    "original":"一切如來、應、正等覺，略說如是二種法門。"
  },
  {
    "segmentnr":"t0676c27",
    "original":"所以者何？"
  },
  {
    "segmentnr":"t0676c28",
    "original":"諸修行者，於諸惡法應正了知；"
  },
  {
    "segmentnr":"t0676c29",
    "original":"既於惡法正了知已，便能厭背；"
  },
  {
    "segmentnr":"t0676c29",
    "original":"既厭背已，便能離欲；"
  },
  {
    "segmentnr":"t0677a01",
    "original":"既離欲已，便得解脫。"
  },
  {
    "segmentnr":"t0677a01",
    "original":"得解脫已，便自了知："
  },
  {
    "segmentnr":"t0677a02",
    "original":"我生已盡，梵行已立，所作已辦，不受後有。"
  },
  {
    "segmentnr":"t0677a04",
    "original":"如是行者，永斷諸愛及眾結縛，無倒現觀，正盡苦邊。」"
  },
  {
    "segmentnr":"t0677a04",
    "original":"爾時，世尊重攝此義而說頌曰："
  },
  {
    "segmentnr":"t0677a05",
    "original":"「當知諸如來，應正等覺者，"
  },
  {
    "segmentnr":"t0677a06",
    "original":"哀愍眾生故，說二種法門；"
  },
  {
    "segmentnr":"t0677a07",
    "original":"於眾惡正知，及厭背離欲，"
  },
  {
    "segmentnr":"t0677a08",
    "original":"心解脫自在，正盡眾苦邊。」"
  },
  {
    "segmentnr":"t0677a09",
    "original":"吾從世尊聞如是語："
  },
  {
    "segmentnr":"t0677a09",
    "original":"「苾芻當知！"
  },
  {
    "segmentnr":"t0677a10",
    "original":"有二種法，若修、若習、若多修習，能斷二法。"
  },
  {
    "segmentnr":"t0677a11",
    "original":"云何二法，若修、若習、若多修習，能斷二法？"
  },
  {
    "segmentnr":"t0677a12",
    "original":"謂不淨觀及慈悲觀，能斷貪欲及與瞋恚。"
  },
  {
    "segmentnr":"t0677a12",
    "original":"所以者何？"
  },
  {
    "segmentnr":"t0677a13",
    "original":"一切已貪、現貪、當貪，皆由作意思惟淨相。"
  },
  {
    "segmentnr":"t0677a14",
    "original":"一切已瞋、現瞋、當瞋，皆由作意思惟怨相。"
  },
  {
    "segmentnr":"t0677a15",
    "original":"一切已斷、現斷、當斷所有貪欲，皆由作意修不淨觀。"
  },
  {
    "segmentnr":"t0677a16",
    "original":"一切已斷、現斷、當斷所有瞋恚，皆由作意修慈悲觀。"
  },
  {
    "segmentnr":"t0677a18",
    "original":"於不淨觀若修、若習、若多修習，決定能斷一切貪欲。"
  },
  {
    "segmentnr":"t0677a19",
    "original":"於慈悲觀若修、若習、若多修習，決定能斷一切瞋恚。"
  },
  {
    "segmentnr":"t0677a20",
    "original":"若欲決定斷貪欲者，當勤精進修不淨觀。"
  },
  {
    "segmentnr":"t0677a21",
    "original":"若欲決定斷瞋恚者，當勤精進修慈悲觀。"
  },
  {
    "segmentnr":"t0677a21",
    "original":"修不淨觀，無有貪欲而不能斷。"
  },
  {
    "segmentnr":"t0677a22",
    "original":"修慈悲觀，無有瞋恚而不能斷。"
  },
  {
    "segmentnr":"t0677a23",
    "original":"如是名為有二種法，若修、若習、若多修習，能斷二法。」"
  },
  {
    "segmentnr":"t0677a24",
    "original":"爾時，世尊重攝此義而說頌曰："
  },
  {
    "segmentnr":"t0677a25",
    "original":"「修習多修習，二法斷二法，"
  },
  {
    "segmentnr":"t0677a26",
    "original":"謂不淨、慈悲，斷貪欲、瞋恚。"
  },
  {
    "segmentnr":"t0677a27",
    "original":"是故有智者，當觀自饒益，"
  },
  {
    "segmentnr":"t0677a28",
    "original":"修不淨、慈悲，斷貪欲、瞋恚。」"
  },
  {
    "segmentnr":"t0677a29",
    "original":"吾從世尊聞如是語："
  },
  {
    "segmentnr":"t0677a29",
    "original":"「苾芻當知！"
  },
  {
    "segmentnr":"t0677b01",
    "original":"其涅槃界略有二種。"
  },
  {
    "segmentnr":"t0677b01",
    "original":"云何為二？"
  },
  {
    "segmentnr":"t0677b01",
    "original":"一者有餘依涅槃界；"
  },
  {
    "segmentnr":"t0677b02",
    "original":"二者無餘依涅槃界。"
  },
  {
    "segmentnr":"t0677b02",
    "original":"云何名為有餘依涅槃界？"
  },
  {
    "segmentnr":"t0677b05",
    "original":"謂諸苾芻得阿羅漢，諸漏已盡，梵行已立，所作已辦，已捨重擔、已證自義、已盡有結、已正解了，心善解脫、已得遍知。"
  },
  {
    "segmentnr":"t0677b08",
    "original":"宿行為緣，所感諸根猶相續住，雖成諸根，現觸種種好醜境界而能厭捨，無所執著，不為愛恚纏繞其心，愛恚等結皆永斷故。"
  },
  {
    "segmentnr":"t0678a16",
    "original":"「雖復有意及好醜法而無貪欲亦無瞋恚。"
  },
  {
    "segmentnr":"t0678a17",
    "original":"所以者何？"
  },
  {
    "segmentnr":"t0678a17",
    "original":"愛恚等結，皆永斷故。"
  },
  {
    "segmentnr":"t0678a19",
    "original":"乃至其身相續住世，未般涅槃，常為天人，瞻仰禮拜恭敬供養，是名有餘依涅槃界。"
  },
  {
    "segmentnr":"t0678a20",
    "original":"「云何名為無餘依涅槃界？"
  },
  {
    "segmentnr":"t0678a23",
    "original":"謂諸苾芻得阿羅漢，諸漏已盡，梵行已立，所作已辦，已捨重擔、已證自義、已盡有結、已正解了、已善解脫、已得遍知。"
  },
  {
    "segmentnr":"t0678a25",
    "original":"彼於今時一切所受無引因故，不復希望，皆永盡滅，畢竟寂靜，究竟清涼，隱沒不現，惟由清淨無戲論體。"
  },
  {
    "segmentnr":"t0678a28",
    "original":"如是清淨無戲論體，不可謂有、不可謂無、不可謂彼亦有亦無、不可謂彼非有非無，惟可說為不可施設究竟涅槃。"
  },
  {
    "segmentnr":"t0678a28",
    "original":"是名無餘依涅槃界。"
  },
  {
    "segmentnr":"t0678a29",
    "original":"苾芻當知！"
  },
  {
    "segmentnr":"t0678a29",
    "original":"如是名為略有二種涅槃之界。」"
  },
  {
    "segmentnr":"t0678b01",
    "original":"爾時，世尊重攝此義而說頌曰："
  },
  {
    "segmentnr":"t0678b02",
    "original":"「漏盡心解脫，任持最後身，"
  },
  {
    "segmentnr":"t0678b03",
    "original":"名有餘涅槃，諸行猶相續。"
  },
  {
    "segmentnr":"t0678b04",
    "original":"諸所受皆滅，寂靜永清涼，"
  },
  {
    "segmentnr":"t0678b05",
    "original":"名無餘涅槃，眾戲論皆息。"
  },
  {
    "segmentnr":"t0678b06",
    "original":"此二涅槃界，最上無等倫，"
  },
  {
    "segmentnr":"t0678b07",
    "original":"謂現法當來，寂靜常安樂。」"
  },
  {
    "segmentnr":"t0678b08",
    "original":"吾從世尊聞如是語："
  },
  {
    "segmentnr":"t0678b08",
    "original":"「苾芻當知！"
  },
  {
    "segmentnr":"t0678b09",
    "original":"由二纏故，令諸天人，一類怯劣、一類勇猛。"
  },
  {
    "segmentnr":"t0678b10",
    "original":"有慧眼者能正觀察。"
  },
  {
    "segmentnr":"t0678b10",
    "original":"云何二纏？"
  },
  {
    "segmentnr":"t0678b10",
    "original":"謂有見纏；"
  },
  {
    "segmentnr":"t0678b10",
    "original":"無有見纏。"
  },
  {
    "segmentnr":"t0678b11",
    "original":"云何天人一類怯劣？"
  },
  {
    "segmentnr":"t0678b14",
    "original":"謂有天人，愛有、樂有、欣有、喜有，為滅有故說正法時，不能恭敬攝耳聽受，亦復不能住奉教心，不能隨順修如實見，惟生怯劣，退轉驚怖："
  },
  {
    "segmentnr":"t0678b15",
    "original":"我等爾時當何所有？"
  },
  {
    "segmentnr":"t0678b15",
    "original":"我等爾時當如何有？"
  },
  {
    "segmentnr":"t0678b16",
    "original":"如是天人一類怯劣。"
  },
  {
    "segmentnr":"t0678b16",
    "original":"云何天人一類勇猛？"
  },
  {
    "segmentnr":"t0678b18",
    "original":"謂有天人，怖有、厭有、欣求無有，彼彼苦法所逼切故，攝受、執著如是如是諸惡見趣，作是念言："
  },
  {
    "segmentnr":"t0678b19",
    "original":"『我若斷壞，隱沒不現，爾時乃名寂靜微妙。"
  },
  {
    "segmentnr":"t0678b20",
    "original":"』如是天人一類猛盛。"
  },
  {
    "segmentnr":"t0678b20",
    "original":"云何名為有慧眼者能正觀察？"
  },
  {
    "segmentnr":"t0678b21",
    "original":"謂聖聲聞如實觀察。"
  },
  {
    "segmentnr":"t0678b23",
    "original":"既觀察已，不於如實而生憍慢、不依如實而生憍慢、不因如實而生憍慢、不恃如實而生憍慢。"
  },
  {
    "segmentnr":"t0678b23",
    "original":"如實見已，便生厭背；"
  },
  {
    "segmentnr":"t0678b24",
    "original":"既厭背已，便能離欲；"
  },
  {
    "segmentnr":"t0678b24",
    "original":"既離欲已，便得解脫。"
  },
  {
    "segmentnr":"t0678b25",
    "original":"得解脫已，便自了知："
  },
  {
    "segmentnr":"t0678b26",
    "original":"我生已盡，梵行已立，所作已辦，不受後有。"
  },
  {
    "segmentnr":"t0678b26",
    "original":"作是思惟："
  },
  {
    "segmentnr":"t0678c02",
    "original":"世尊為彼喜樂諸有阿賴耶者、恒為常見所繫縛者，令滅有故，所說正法微細甚深、難見難悟、寂靜勝妙、非諸尋思所行境界、是諸審諦慧者所證、一切世間真實對治，謂能除滅憍慢渴愛，害阿賴耶，斷諸徑路，證真空性。」"
  },
  {
    "segmentnr":"t0677b09",
    "original":"「彼於諸色，求欲見時，雖復以眼觀於諸色，而不發起貪、瞋、癡等。"
  },
  {
    "segmentnr":"t0677b10",
    "original":"雖復有眼及好醜色而無貪欲亦無瞋恚。"
  },
  {
    "segmentnr":"t0677b11",
    "original":"所以者何？"
  },
  {
    "segmentnr":"t0677b11",
    "original":"愛恚等結皆永斷故。"
  },
  {
    "segmentnr":"t0677b13",
    "original":"彼於諸聲，求欲聞時，雖復以耳聽於諸聲，而不發起貪、瞋、癡等。"
  },
  {
    "segmentnr":"t0677b14",
    "original":"雖復有耳及好醜聲而無貪欲亦無瞋恚。"
  },
  {
    "segmentnr":"t0677b14",
    "original":"所以者何？"
  },
  {
    "segmentnr":"t0677b14",
    "original":"愛恚等結皆永斷故。"
  },
  {
    "segmentnr":"t0677b16",
    "original":"彼於諸香，求欲嗅時，雖復以鼻嗅於諸香，而不發起貪、瞋、癡等。"
  },
  {
    "segmentnr":"t0677b17",
    "original":"雖復有鼻及好醜香而無貪欲亦無瞋恚。"
  },
  {
    "segmentnr":"t0677b17",
    "original":"所以者何？"
  },
  {
    "segmentnr":"t0677b17",
    "original":"愛恚等結皆永斷故。"
  },
  {
    "segmentnr":"t0677b19",
    "original":"彼於諸味，求欲甞時，雖復以舌甞於諸味，而不發起貪、瞋、癡等。"
  },
  {
    "segmentnr":"t0677b20",
    "original":"雖復有舌及好醜味而無貪欲亦無瞋恚。"
  },
  {
    "segmentnr":"t0677b20",
    "original":"所以者何？"
  },
  {
    "segmentnr":"t0677b21",
    "original":"愛恚等結皆永斷故。"
  },
  {
    "segmentnr":"t0677b22",
    "original":"彼於諸觸，求欲覺時，雖復以身覺於諸觸，而不發起貪、瞋、癡等。"
  },
  {
    "segmentnr":"t0677b23",
    "original":"雖復有身及好醜觸而無貪欲亦無瞋恚。"
  },
  {
    "segmentnr":"t0677b23",
    "original":"所以者何？"
  },
  {
    "segmentnr":"t0677b24",
    "original":"愛恚等結皆永斷故。"
  },
  {
    "segmentnr":"t0677b25",
    "original":"彼於諸法，求欲知時，雖復以意知於諸法，而不發起貪、瞋、癡等。"
  },
  {
    "segmentnr":"t0677b26",
    "original":"離諸貪欲，證得究竟寂滅涅槃。"
  },
  {
    "segmentnr":"t0677b26",
    "original":"作是思惟："
  },
  {
    "segmentnr":"t0677c02",
    "original":"世尊為彼怖畏諸有阿賴耶者、恒為斷見所繫縛者，令知業果無失壞故，所說正法現見、應時、易見、饒益、智者內證、一切世間真實對治，謂能除滅憍慢渴愛，害阿賴耶，斷諸徑路，證真空性，離諸貪欲，證得究竟寂滅涅槃。"
  },
  {
    "segmentnr":"t0677c03",
    "original":"如是名為有慧眼者能正觀察。"
  },
  {
    "segmentnr":"t0677c04",
    "original":"如是名為由二纏故，令諸天人——一類怯劣，一類勇猛——有慧眼者能正觀察。」"
  },
  {
    "segmentnr":"t0677c05",
    "original":"爾時，世尊重攝此義而說頌曰："
  },
  {
    "segmentnr":"t0677c06",
    "original":"「由二纏所纏，令諸天人眾，"
  },
  {
    "segmentnr":"t0677c07",
    "original":"一類有怯劣，一類有勇猛。"
  },
  {
    "segmentnr":"t0677c08",
    "original":"有慧眼聲聞，能如實觀察，"
  },
  {
    "segmentnr":"t0677c09",
    "original":"能除慢厭離，究竟證涅槃。"
  },
  {
    "segmentnr":"t0677c10",
    "original":"復如實了知，佛所說正法，"
  },
  {
    "segmentnr":"t0677c11",
    "original":"能滅斷常見，及二愛無餘。"
  },
  {
    "segmentnr":"t0677c12",
    "original":"有慧眼龍王，能普雨法雨，"
  },
  {
    "segmentnr":"t0677c13",
    "original":"滅諸煩惱焰，令證大清涼。」"
  },
  {
    "segmentnr":"t0677c20",
    "original":"本事經卷第三挍正後序挍正後序此一卷經宋、鄉則同，同有四十三段，丹本唯有十八段耳。"
  },
  {
    "segmentnr":"t0677c21",
    "original":"多少如是不同文義，始終逈異如何去取？"
  },
  {
    "segmentnr":"t0677c22",
    "original":"今撿宋、鄉本經有四大錯，丹有二事以知其正。"
  },
  {
    "segmentnr":"t0677c22",
    "original":"何則？"
  },
  {
    "segmentnr":"t0677c23",
    "original":"此卷品名既是二法，則應始終唯說二法；"
  },
  {
    "segmentnr":"t0677c25",
    "original":"而宋、鄉本經四十三段皆是一法，則名義不相當，是一錯也。"
  },
  {
    "segmentnr":"t0677c27",
    "original":"又宋、鄉本卷初二段及第三段前六行文，則是諸本初卷三幅《心義經》一段十二行耳。"
  },
  {
    "segmentnr":"t0677c27",
    "original":"宋、鄉於此三重重寫，是二錯也。"
  },
  {
    "segmentnr":"t0677c29",
    "original":"第三段中「一類有情」已下，即是諸本初卷七幅《破僧經》一段十七行耳。"
  },
  {
    "segmentnr":"t0678a01",
    "original":"宋、鄉於此重重寫之，其乃至於四十一重，是三錯也。"
  },
  {
    "segmentnr":"t0678a05",
    "original":"其卷末頌云「貪欲瞋恚癡，覆藏及惱忿，不恨嫉與慳，耽嗜慢將害」者，即是諸本第二卷九幅結經頌，正云「貪恚及愚癡，覆藏惱忿恨，嫉慳與貪嗜，慢害將一切」之小訛變耳。"
  },
  {
    "segmentnr":"t0678a06",
    "original":"宋、鄉於此閑重寫之，是四錯也，故知大錯耳。"
  },
  {
    "segmentnr":"t0678a09",
    "original":"今此丹本十八段經，始從成就二分，終至二果二纏，皆是二法，即與品目名義相當，是一正也。"
  },
  {
    "segmentnr":"t0678a11",
    "original":"又按諸本，第四卷中七幅有結頌云「為通達律儀，厭知不淨果，纏覺悟宴坐，愧所作尋求」者，則結十二經為一頌。"
  },
  {
    "segmentnr":"t0678a13",
    "original":"其覺悟已下五經，即是諸本第四卷卷初五經。"
  },
  {
    "segmentnr":"t0678a14",
    "original":"其纏經、果經已上七經，即是丹本此卷卷末七經耳。"
  },
  {
    "segmentnr":"t0678a14",
    "original":"則列結相應，是二正也。"
  },
  {
    "segmentnr":"t0678a15",
    "original":"餘本則非，故今取此丹本為正云。"
  }
]