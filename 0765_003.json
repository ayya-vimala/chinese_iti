[
  {
    "segmentnr":"ZH_T17_0765_003:0673a23_0",
    "original":"本事經卷第三"
  },
  {
    "segmentnr":"ZH_T17_0765_003:0673a25_0",
    "original":"大唐三藏法師玄奘奉　詔譯"
  },
  {
    "segmentnr":"ZH_T17_0765_003:0673a26_0",
    "original":"2 二法品(三-五)1二法品第二之一"
  },
  {
    "segmentnr":"ZH_T17_0765_003:0673a27_8",
    "original":"吾從世尊聞如是語："
  },
  {
    "segmentnr":"ZH_T17_0765_003:0673a27_14",
    "original":"「苾芻當知！"
  },
  {
    "segmentnr":"ZH_T17_0765_003:0673b01_14",
    "original":"若有苾芻成就二分，於現法中多諸憂苦，無喜樂住，有災有患、有惱有燒、有罪有責，為諸有情同梵行者之所訶毀，身壞命終生諸惡趣。"
  },
  {
    "segmentnr":"ZH_T17_0765_003:0673b01_19",
    "original":"云何為二？"
  },
  {
    "segmentnr":"ZH_T17_0765_003:0673b02_9",
    "original":"一、於根門不能守護；"
  },
  {
    "segmentnr":"ZH_T17_0765_003:0673b02_19",
    "original":"二、於飲食不善知量。"
  },
  {
    "segmentnr":"ZH_T17_0765_003:0673b05_18",
    "original":"諸有苾芻成就此二，於現法中多諸憂苦，無喜樂住，有災有患、有惱有燒、有罪有責，為諸有智同梵行者之所訶毀，身壞命終生諸惡趣。"
  },
  {
    "segmentnr":"ZH_T17_0765_003:0673b06_13",
    "original":"」爾時，世尊重攝此義而說頌曰："
  },
  {
    "segmentnr":"ZH_T17_0765_003:0673b07_0",
    "original":"「若不能守護，　　眼等六根門，"
  },
  {
    "segmentnr":"ZH_T17_0765_003:0673b08_13",
    "original":"飲食不知量，　　成不信懈怠。"
  },
  {
    "segmentnr":"ZH_T17_0765_003:0673b09_0",
    "original":"彼於現法中，　　身心多受苦，"
  },
  {
    "segmentnr":"ZH_T17_0765_003:0673b10_13",
    "original":"及有災有患，　　有惱有燒然；"
  },
  {
    "segmentnr":"ZH_T17_0765_003:0673b11_0",
    "original":"行住與坐臥，　　若覺若夢中，"
  },
  {
    "segmentnr":"ZH_T17_0765_003:0673b12_13",
    "original":"由彼二因緣，　　恒有罪有責。"
  },
  {
    "segmentnr":"ZH_T17_0765_003:0673b13_0",
    "original":"居聚落空閑，　　眾中及靜處，"
  },
  {
    "segmentnr":"ZH_T17_0765_003:0673b14_13",
    "original":"有智常訶責，　　當生惡趣中。"
  },
  {
    "segmentnr":"ZH_T17_0765_003:0673b15_8",
    "original":"」吾從世尊聞如是語："
  },
  {
    "segmentnr":"ZH_T17_0765_003:0673b15_14",
    "original":"「苾芻當知！"
  },
  {
    "segmentnr":"ZH_T17_0765_003:0673b18_14",
    "original":"若有苾芻成就二分，於現法中多諸喜樂，無憂苦住，無災無患、無惱無燒、無罪無責，為諸有智同梵行者之所稱讚，身壞命終生諸善趣。"
  },
  {
    "segmentnr":"ZH_T17_0765_003:0673b18_19",
    "original":"云何為二？"
  },
  {
    "segmentnr":"ZH_T17_0765_003:0673b19_9",
    "original":"一、於根門能自守護；"
  },
  {
    "segmentnr":"ZH_T17_0765_003:0673b19_19",
    "original":"二、於飲食能善知量。"
  },
  {
    "segmentnr":"ZH_T17_0765_003:0673b22_18",
    "original":"諸有苾芻成就此二，於現法中多諸喜樂，無憂苦住，無災無患、無惱無燒、無罪無責，為諸有智同梵行者之所稱讚，身壞命終生諸善趣。"
  },
  {
    "segmentnr":"ZH_T17_0765_003:0673b23_13",
    "original":"」爾時，世尊重攝此義而說頌曰："
  },
  {
    "segmentnr":"ZH_T17_0765_003:0673b24_0",
    "original":"「若自能守護，　　眼等六根門，"
  },
  {
    "segmentnr":"ZH_T17_0765_003:0673b25_13",
    "original":"飲食善知量，　　成就信精進。"
  },
  {
    "segmentnr":"ZH_T17_0765_003:0673b26_0",
    "original":"彼於現法中，　　身心多受樂，"
  },
  {
    "segmentnr":"ZH_T17_0765_003:0673b27_13",
    "original":"及無災無患，　　無惱無燒然；"
  },
  {
    "segmentnr":"ZH_T17_0765_003:0673b28_0",
    "original":"行住與坐臥，　　若覺若夢中，"
  },
  {
    "segmentnr":"ZH_T17_0765_003:0673b29_13",
    "original":"由彼二因緣，　　恒無罪無責。"
  },
  {
    "segmentnr":"ZH_T17_0765_003:0673c01_0",
    "original":"居聚落空閑，　　眾中及靜處，"
  },
  {
    "segmentnr":"ZH_T17_0765_003:0673c02_13",
    "original":"有智常稱讚，　　當生善趣中。"
  },
  {
    "segmentnr":"ZH_T17_0765_003:0673c03_8",
    "original":"」吾從世尊聞如是語："
  },
  {
    "segmentnr":"ZH_T17_0765_003:0673c03_14",
    "original":"「苾芻當知！"
  },
  {
    "segmentnr":"ZH_T17_0765_003:0673c04_3",
    "original":"有二種法能生焦惱。"
  },
  {
    "segmentnr":"ZH_T17_0765_003:0673c04_8",
    "original":"云何為二？"
  },
  {
    "segmentnr":"ZH_T17_0765_003:0673c08_1",
    "original":"謂有一類補特伽羅唯造眾惡、唯作凶狂、唯起雜穢，不修眾善、不習調柔、不救怖畏，彼於後時身嬰重疾，遍體發生增上猛利嚴切苦受，楚毒垂終不可醫療。"
  },
  {
    "segmentnr":"ZH_T17_0765_003:0673c08_15",
    "original":"受此苦時呻吟怨歎，作是念言："
  },
  {
    "segmentnr":"ZH_T17_0765_003:0673c10_9",
    "original":"『我從昔來唯造眾惡、唯作凶狂、唯起雜穢，不修眾善、不習調柔、不救怖畏。"
  },
  {
    "segmentnr":"ZH_T17_0765_003:0673c12_13",
    "original":"若諸有情唯造眾惡、唯作凶狂、唯起雜穢，不修眾善、不習調柔、不救怖畏，彼之所趣，我定當往。"
  },
  {
    "segmentnr":"ZH_T17_0765_003:0673c14_1",
    "original":"』彼由唯造眾惡等故，心生焦惱，及以不修眾善等故，心生焦惱。"
  },
  {
    "segmentnr":"ZH_T17_0765_003:0673c14_14",
    "original":"如是名為有二種法能生焦惱。"
  },
  {
    "segmentnr":"ZH_T17_0765_003:0673c15_8",
    "original":"」爾時，世尊重攝此義而說頌曰："
  },
  {
    "segmentnr":"ZH_T17_0765_003:0673c16_0",
    "original":"「有二法能生，　　愚者心焦惱，"
  },
  {
    "segmentnr":"ZH_T17_0765_003:0673c17_13",
    "original":"謂唯作罪業，　　及不修福因。"
  },
  {
    "segmentnr":"ZH_T17_0765_003:0673c18_0",
    "original":"後遭病苦時，　　呻吟而怨歎，"
  },
  {
    "segmentnr":"ZH_T17_0765_003:0673c19_13",
    "original":"恨有罪無福，　　心悔惱焦然。"
  },
  {
    "segmentnr":"ZH_T17_0765_003:0673c20_0",
    "original":"有罪無福人，　　所生諸惡趣，"
  },
  {
    "segmentnr":"ZH_T17_0765_003:0673c21_13",
    "original":"我亦當隨往，　　決定無有疑。"
  },
  {
    "segmentnr":"ZH_T17_0765_003:0673c22_8",
    "original":"」吾從世尊聞如是語："
  },
  {
    "segmentnr":"ZH_T17_0765_003:0673c22_14",
    "original":"「苾芻當知！"
  },
  {
    "segmentnr":"ZH_T17_0765_003:0673c23_3",
    "original":"有二種法，心不焦惱。"
  },
  {
    "segmentnr":"ZH_T17_0765_003:0673c23_8",
    "original":"云何為二？"
  },
  {
    "segmentnr":"ZH_T17_0765_003:0673c26_17",
    "original":"謂有一類補特伽羅唯修眾善、唯習調柔、唯救怖畏，不造眾惡、不作凶狂、不起雜穢，彼於後時身嬰重疾，遍體發生增上猛利嚴切苦受，楚毒垂終不可醫療。"
  },
  {
    "segmentnr":"ZH_T17_0765_003:0673c27_17",
    "original":"受此苦時，雖有呻吟而無怨歎，作是念言："
  },
  {
    "segmentnr":"ZH_T17_0765_003:0673c29_12",
    "original":"『我從昔來唯修眾善、唯習調柔、唯救怖畏，不造眾惡、不作凶狂、不起雜穢。"
  },
  {
    "segmentnr":"ZH_T17_0765_003:0674a02_16",
    "original":"若諸有情唯修眾善、唯習調柔、唯救怖畏，不造眾惡、不作凶狂、不起雜穢，彼之所趣，我定當往。"
  },
  {
    "segmentnr":"ZH_T17_0765_003:0674a04_3",
    "original":"』彼由唯修眾善等故，心不焦惱，及以不造眾惡等故，心不焦惱。"
  },
  {
    "segmentnr":"ZH_T17_0765_003:0674a04_17",
    "original":"如是名為有二種法，心不焦惱。"
  },
  {
    "segmentnr":"ZH_T17_0765_003:0674a05_10",
    "original":"」爾時，世尊重攝此義而說頌曰："
  },
  {
    "segmentnr":"ZH_T17_0765_003:0674a06_0",
    "original":"「有二法能生，　　智者心歡喜，"
  },
  {
    "segmentnr":"ZH_T17_0765_003:0674a07_13",
    "original":"謂唯修福業，　　及不作罪因。"
  },
  {
    "segmentnr":"ZH_T17_0765_003:0674a08_0",
    "original":"後遭病苦時，　　呻吟無怨歎，"
  },
  {
    "segmentnr":"ZH_T17_0765_003:0674a09_13",
    "original":"慶有福無罪，　　不悔惱焦然。"
  },
  {
    "segmentnr":"ZH_T17_0765_003:0674a10_0",
    "original":"有福無罪人，　　所生諸善趣，"
  },
  {
    "segmentnr":"ZH_T17_0765_003:0674a11_13",
    "original":"我亦當隨往，　　決定無有疑。"
  },
  {
    "segmentnr":"ZH_T17_0765_003:0674a12_8",
    "original":"」吾從世尊聞如是語："
  },
  {
    "segmentnr":"ZH_T17_0765_003:0674a12_14",
    "original":"「苾芻當知！"
  },
  {
    "segmentnr":"ZH_T17_0765_003:0674a13_3",
    "original":"為汝略說二速通行。"
  },
  {
    "segmentnr":"ZH_T17_0765_003:0674a13_8",
    "original":"云何為二？"
  },
  {
    "segmentnr":"ZH_T17_0765_003:0674a13_13",
    "original":"一者樂行；"
  },
  {
    "segmentnr":"ZH_T17_0765_003:0674a13_18",
    "original":"二者苦行。"
  },
  {
    "segmentnr":"ZH_T17_0765_003:0674a14_15",
    "original":"謂由樂行證彼速通，及由苦行證彼速通。"
  },
  {
    "segmentnr":"ZH_T17_0765_003:0674a16_4",
    "original":"所修加行無澁難故，所得諸根皆猛利故，是則名為樂速通行。"
  },
  {
    "segmentnr":"ZH_T17_0765_003:0674a17_12",
    "original":"所修加行有澁難故，所得諸根皆猛利故，是則名為苦速通行。"
  },
  {
    "segmentnr":"ZH_T17_0765_003:0674a18_2",
    "original":"是名略說二速通行。"
  },
  {
    "segmentnr":"ZH_T17_0765_003:0674a18_17",
    "original":"」爾時，世尊重攝此義而說頌曰："
  },
  {
    "segmentnr":"ZH_T17_0765_003:0674a19_0",
    "original":"「今為汝略說，　　二種速通行，"
  },
  {
    "segmentnr":"ZH_T17_0765_003:0674a20_14",
    "original":"謂樂行、苦行，　　因斯證速通。"
  },
  {
    "segmentnr":"ZH_T17_0765_003:0674a21_0",
    "original":"無澁難加行，　　有猛利諸根，"
  },
  {
    "segmentnr":"ZH_T17_0765_003:0674a22_13",
    "original":"由是大仙尊，　　名樂速通行。"
  },
  {
    "segmentnr":"ZH_T17_0765_003:0674a23_0",
    "original":"有澁難加行，　　有猛利諸根，"
  },
  {
    "segmentnr":"ZH_T17_0765_003:0674a24_13",
    "original":"由是大仙尊，　　名苦速通行。"
  },
  {
    "segmentnr":"ZH_T17_0765_003:0674a25_8",
    "original":"」吾從世尊聞如是語："
  },
  {
    "segmentnr":"ZH_T17_0765_003:0674a25_14",
    "original":"「苾芻當知！"
  },
  {
    "segmentnr":"ZH_T17_0765_003:0674a26_3",
    "original":"為汝略說二遲通行。"
  },
  {
    "segmentnr":"ZH_T17_0765_003:0674a26_8",
    "original":"云何為二？"
  },
  {
    "segmentnr":"ZH_T17_0765_003:0674a26_13",
    "original":"一者樂行；"
  },
  {
    "segmentnr":"ZH_T17_0765_003:0674a26_18",
    "original":"二者苦行。"
  },
  {
    "segmentnr":"ZH_T17_0765_003:0674a27_15",
    "original":"謂由樂行證彼遲通，及由苦行證彼遲通。"
  },
  {
    "segmentnr":"ZH_T17_0765_003:0674a29_4",
    "original":"所修加行無澁難故，所得諸根皆羸鈍故，是則名為樂遲通行。"
  },
  {
    "segmentnr":"ZH_T17_0765_003:0674b01_12",
    "original":"所修加行有澁難故，所得諸根皆羸鈍故，是則名為苦遲通行。"
  },
  {
    "segmentnr":"ZH_T17_0765_003:0674b02_2",
    "original":"是名略說二遲通行。"
  },
  {
    "segmentnr":"ZH_T17_0765_003:0674b02_17",
    "original":"」爾時，世尊重攝此義而說頌曰："
  },
  {
    "segmentnr":"ZH_T17_0765_003:0674b03_0",
    "original":"「今為汝略說，　　二種遲通行，"
  },
  {
    "segmentnr":"ZH_T17_0765_003:0674b04_14",
    "original":"謂樂行、苦行，　　因此證遲通。"
  },
  {
    "segmentnr":"ZH_T17_0765_003:0674b05_0",
    "original":"無澁難加行，　　有羸鈍諸根，"
  },
  {
    "segmentnr":"ZH_T17_0765_003:0674b06_13",
    "original":"由是大仙尊，　　名樂遲通行。"
  },
  {
    "segmentnr":"ZH_T17_0765_003:0674b07_0",
    "original":"有澁難加行，　　有羸鈍諸根，"
  },
  {
    "segmentnr":"ZH_T17_0765_003:0674b08_13",
    "original":"由是大仙尊，　　名苦遲通行。"
  },
  {
    "segmentnr":"ZH_T17_0765_003:0674b09_8",
    "original":"」吾從世尊聞如是語："
  },
  {
    "segmentnr":"ZH_T17_0765_003:0674b09_14",
    "original":"「苾芻當知！"
  },
  {
    "segmentnr":"ZH_T17_0765_003:0674b10_17",
    "original":"若有一類補特伽羅，成就二法，不能發生白淨善法；"
  },
  {
    "segmentnr":"ZH_T17_0765_003:0674b11_7",
    "original":"設已發生，不能決定；"
  },
  {
    "segmentnr":"ZH_T17_0765_003:0674b11_17",
    "original":"設已決定，不能圓滿。"
  },
  {
    "segmentnr":"ZH_T17_0765_003:0674b13_18",
    "original":"彼於如是白淨善法能為障礙、能作衰損、能生憂悔，身壞命終，如棄重擔，墮於地獄受諸劇苦。"
  },
  {
    "segmentnr":"ZH_T17_0765_003:0674b14_4",
    "original":"云何為二？"
  },
  {
    "segmentnr":"ZH_T17_0765_003:0674b14_9",
    "original":"一者惡戒；"
  },
  {
    "segmentnr":"ZH_T17_0765_003:0674b14_14",
    "original":"二者惡見。"
  },
  {
    "segmentnr":"ZH_T17_0765_003:0674b16_2",
    "original":"諸有一類補特伽羅，成就如是所說二法，定不能生白淨善法；"
  },
  {
    "segmentnr":"ZH_T17_0765_003:0674b17_16",
    "original":"設復已生，不能決定，廣說乃至身壞命終，如棄重擔，墮於地獄受諸劇苦。"
  },
  {
    "segmentnr":"ZH_T17_0765_003:0674b18_10",
    "original":"」爾時，世尊重攝此義而說頌曰："
  },
  {
    "segmentnr":"ZH_T17_0765_003:0674b19_0",
    "original":"「若成就二法，　　謂惡戒、惡見，"
  },
  {
    "segmentnr":"ZH_T17_0765_003:0674b20_13",
    "original":"彼人終不能，　　生白淨善法。"
  },
  {
    "segmentnr":"ZH_T17_0765_003:0674b21_0",
    "original":"雖生而不定，　　設定不圓滿，"
  },
  {
    "segmentnr":"ZH_T17_0765_003:0674b22_13",
    "original":"於白淨善法，　　能衰損障礙。"
  },
  {
    "segmentnr":"ZH_T17_0765_003:0674b23_0",
    "original":"彼臨命終時，　　有憂悔悲惱，"
  },
  {
    "segmentnr":"ZH_T17_0765_003:0674b24_13",
    "original":"如棄捨重擔，　　定生地獄中。"
  },
  {
    "segmentnr":"ZH_T17_0765_003:0674b25_8",
    "original":"」吾從世尊聞如是語："
  },
  {
    "segmentnr":"ZH_T17_0765_003:0674b25_14",
    "original":"「苾芻當知！"
  },
  {
    "segmentnr":"ZH_T17_0765_003:0674b26_17",
    "original":"若有一類補特伽羅，成就二法，定能發生白淨善法；"
  },
  {
    "segmentnr":"ZH_T17_0765_003:0674b27_7",
    "original":"若先已生，能令決定；"
  },
  {
    "segmentnr":"ZH_T17_0765_003:0674b27_17",
    "original":"若先已定，能令圓滿。"
  },
  {
    "segmentnr":"ZH_T17_0765_003:0674b29_18",
    "original":"彼於如是白淨善法不為障礙、不作衰損、不生憂悔，身壞命終，如棄重擔，生天趣中受諸快樂。"
  },
  {
    "segmentnr":"ZH_T17_0765_003:0674c01_3",
    "original":"云何為二？"
  },
  {
    "segmentnr":"ZH_T17_0765_003:0674c01_8",
    "original":"一者善戒；"
  },
  {
    "segmentnr":"ZH_T17_0765_003:0674c01_13",
    "original":"二者善見。"
  },
  {
    "segmentnr":"ZH_T17_0765_003:0674c03_1",
    "original":"諸有一類補特伽羅，成就如是所說二法，決定能生白淨善法；"
  },
  {
    "segmentnr":"ZH_T17_0765_003:0674c04_15",
    "original":"若先已生，能令決定，廣說乃至身壞命終，如棄重擔，生天趣中受諸快樂。"
  },
  {
    "segmentnr":"ZH_T17_0765_003:0674c05_9",
    "original":"」爾時，世尊重攝此義而說頌曰："
  },
  {
    "segmentnr":"ZH_T17_0765_003:0674c06_0",
    "original":"「若成就二法，　　謂善戒、善見，"
  },
  {
    "segmentnr":"ZH_T17_0765_003:0674c07_13",
    "original":"彼人終定能，　　生白淨善法。"
  },
  {
    "segmentnr":"ZH_T17_0765_003:0674c08_0",
    "original":"若生而決定，　　決定必圓滿，"
  },
  {
    "segmentnr":"ZH_T17_0765_003:0674c09_13",
    "original":"於白淨善法，　　不衰損障礙。"
  },
  {
    "segmentnr":"ZH_T17_0765_003:0674c10_0",
    "original":"彼臨命終時，　　無憂悔悲惱，"
  },
  {
    "segmentnr":"ZH_T17_0765_003:0674c11_13",
    "original":"如棄捨重擔，　　定生天趣中。"
  },
  {
    "segmentnr":"ZH_T17_0765_003:0674c12_8",
    "original":"」吾從世尊聞如是語："
  },
  {
    "segmentnr":"ZH_T17_0765_003:0674c12_14",
    "original":"「苾芻當知！"
  },
  {
    "segmentnr":"ZH_T17_0765_003:0674c14_12",
    "original":"若有一類補特伽羅，成就二法，臨命終時能生憂悔，身壞命終，墮諸惡趣，生地獄中。"
  },
  {
    "segmentnr":"ZH_T17_0765_003:0674c14_17",
    "original":"云何為二？"
  },
  {
    "segmentnr":"ZH_T17_0765_003:0674c15_1",
    "original":"謂作、不作。"
  },
  {
    "segmentnr":"ZH_T17_0765_003:0674c15_6",
    "original":"云何為作？"
  },
  {
    "segmentnr":"ZH_T17_0765_003:0674c16_3",
    "original":"謂身惡行、語惡行、意惡行，是名為作。"
  },
  {
    "segmentnr":"ZH_T17_0765_003:0674c16_8",
    "original":"云何不作？"
  },
  {
    "segmentnr":"ZH_T17_0765_003:0674c17_6",
    "original":"謂身妙行、語妙行、意妙行，是名不作。"
  },
  {
    "segmentnr":"ZH_T17_0765_003:0674c19_9",
    "original":"諸有一類補特伽羅，成就如是所說二法，臨命終時能生憂悔，身壞命終，墮諸惡趣，生地獄中。"
  },
  {
    "segmentnr":"ZH_T17_0765_003:0674c20_3",
    "original":"」爾時，世尊重攝此義而說頌曰："
  },
  {
    "segmentnr":"ZH_T17_0765_003:0674c21_0",
    "original":"「諸有愚癡人，　　作三種惡行，"
  },
  {
    "segmentnr":"ZH_T17_0765_003:0674c22_13",
    "original":"不作三妙行，　　引餘過令生。"
  },
  {
    "segmentnr":"ZH_T17_0765_003:0674c23_0",
    "original":"彼臨命終時，　　決定有憂悔，"
  },
  {
    "segmentnr":"ZH_T17_0765_003:0674c24_13",
    "original":"死墮諸惡趣，　　生於地獄中。"
  },
  {
    "segmentnr":"ZH_T17_0765_003:0674c25_8",
    "original":"」吾從世尊聞如是語："
  },
  {
    "segmentnr":"ZH_T17_0765_003:0674c25_14",
    "original":"「苾芻當知！"
  },
  {
    "segmentnr":"ZH_T17_0765_003:0674c27_12",
    "original":"若有一類補特伽羅，成就二法，臨命終時不生憂悔，身壞命終，昇於善趣，生天界中。"
  },
  {
    "segmentnr":"ZH_T17_0765_003:0674c27_17",
    "original":"云何為二？"
  },
  {
    "segmentnr":"ZH_T17_0765_003:0674c28_1",
    "original":"謂作、不作。"
  },
  {
    "segmentnr":"ZH_T17_0765_003:0674c28_6",
    "original":"云何為作？"
  },
  {
    "segmentnr":"ZH_T17_0765_003:0674c29_3",
    "original":"謂身妙行、語妙行、意妙行，是名為作。"
  },
  {
    "segmentnr":"ZH_T17_0765_003:0674c29_8",
    "original":"云何不作？"
  },
  {
    "segmentnr":"ZH_T17_0765_003:0675a01_6",
    "original":"謂身惡行、語惡行、意惡行，是名不作。"
  },
  {
    "segmentnr":"ZH_T17_0765_003:0675a03_8",
    "original":"諸有一類補特伽羅，成就如是所說二法，臨命終時不生憂悔，身壞命終，昇於善趣，生天界中。"
  },
  {
    "segmentnr":"ZH_T17_0765_003:0675a04_2",
    "original":"」爾時，世尊重攝此義而說頌曰："
  },
  {
    "segmentnr":"ZH_T17_0765_003:0675a05_0",
    "original":"「諸有智慧人，　　作三種妙行，"
  },
  {
    "segmentnr":"ZH_T17_0765_003:0675a06_13",
    "original":"不作三惡行，　　引餘德令生。"
  },
  {
    "segmentnr":"ZH_T17_0765_003:0675a07_0",
    "original":"彼臨命終時，　　決定無憂悔，"
  },
  {
    "segmentnr":"ZH_T17_0765_003:0675a08_13",
    "original":"死昇諸善趣，　　生於天界中。"
  },
  {
    "segmentnr":"ZH_T17_0765_003:0675a09_8",
    "original":"」吾從世尊聞如是語："
  },
  {
    "segmentnr":"ZH_T17_0765_003:0675a09_14",
    "original":"「苾芻當知！"
  },
  {
    "segmentnr":"ZH_T17_0765_003:0675a10_4",
    "original":"有二妙智，應修令生；"
  },
  {
    "segmentnr":"ZH_T17_0765_003:0675a12_3",
    "original":"能得未得、能觸未觸、能證未證，能超愁歎、能滅憂苦、能會正理、能獲甘露、能證涅槃。"
  },
  {
    "segmentnr":"ZH_T17_0765_003:0675a12_8",
    "original":"云何為二？"
  },
  {
    "segmentnr":"ZH_T17_0765_003:0675a12_13",
    "original":"一者法智；"
  },
  {
    "segmentnr":"ZH_T17_0765_003:0675a12_18",
    "original":"二者類智。"
  },
  {
    "segmentnr":"ZH_T17_0765_003:0675a13_12",
    "original":"法智生時，便能無倒，遍知有為。"
  },
  {
    "segmentnr":"ZH_T17_0765_003:0675a14_19",
    "original":"於有為法既遍知已，便能令彼感後有因，不得生起增長廣大。"
  },
  {
    "segmentnr":"ZH_T17_0765_003:0675a15_13",
    "original":"類智生時，便能如實斷滅無明；"
  },
  {
    "segmentnr":"ZH_T17_0765_003:0675a16_4",
    "original":"滅無明故，便無戲論；"
  },
  {
    "segmentnr":"ZH_T17_0765_003:0675a16_14",
    "original":"無戲論故，便無尋伺；"
  },
  {
    "segmentnr":"ZH_T17_0765_003:0675a17_3",
    "original":"無尋伺故，便無樂欲；"
  },
  {
    "segmentnr":"ZH_T17_0765_003:0675a17_13",
    "original":"無樂欲故，便無愛憎；"
  },
  {
    "segmentnr":"ZH_T17_0765_003:0675a18_2",
    "original":"無愛憎故，便無慳嫉；"
  },
  {
    "segmentnr":"ZH_T17_0765_003:0675a20_10",
    "original":"無慳嫉故，便無種種執持刀杖違害鬪諍、互相罵辱、不真實語、相離間語、諸雜穢語及餘無量惡不善法；"
  },
  {
    "segmentnr":"ZH_T17_0765_003:0675a21_11",
    "original":"無彼諸惡不善法故，感後有業，便不增長；"
  },
  {
    "segmentnr":"ZH_T17_0765_003:0675a22_6",
    "original":"感後有業不增長故，諸業滅盡；"
  },
  {
    "segmentnr":"ZH_T17_0765_003:0675a22_16",
    "original":"業滅盡故，眾苦滅盡；"
  },
  {
    "segmentnr":"ZH_T17_0765_003:0675a23_6",
    "original":"苦滅盡故，生死路絕。"
  },
  {
    "segmentnr":"ZH_T17_0765_003:0675a23_16",
    "original":"此路絕已，便自了知："
  },
  {
    "segmentnr":"ZH_T17_0765_003:0675a24_14",
    "original":"我生已盡，梵行已立，所作已辦，不受後有。"
  },
  {
    "segmentnr":"ZH_T17_0765_003:0675a25_9",
    "original":"如是名為有二妙智，應修令生；"
  },
  {
    "segmentnr":"ZH_T17_0765_003:0675a27_8",
    "original":"能得未得、能觸未觸、能證未證，能超愁歎、能滅憂苦、能會正理、能獲甘露、能證涅槃。"
  },
  {
    "segmentnr":"ZH_T17_0765_003:0675a28_2",
    "original":"」爾時，世尊重攝此義而說頌曰："
  },
  {
    "segmentnr":"ZH_T17_0765_003:0675a29_0",
    "original":"「有二種妙智，　　應修習令生，"
  },
  {
    "segmentnr":"ZH_T17_0765_003:0675b01_14",
    "original":"能得未得等，　　謂法智、類智。"
  },
  {
    "segmentnr":"ZH_T17_0765_003:0675b02_0",
    "original":"若法智生時，　　遍知有為法，"
  },
  {
    "segmentnr":"ZH_T17_0765_003:0675b03_13",
    "original":"便能令後有，　　因不生不增。"
  },
  {
    "segmentnr":"ZH_T17_0765_003:0675b04_0",
    "original":"若類智生時，　　無明便斷滅，"
  },
  {
    "segmentnr":"ZH_T17_0765_003:0675b05_13",
    "original":"由此展轉法，　　絕生死輪迴。"
  },
  {
    "segmentnr":"ZH_T17_0765_003:0675b06_0",
    "original":"自知我生盡，　　及梵行已立，"
  },
  {
    "segmentnr":"ZH_T17_0765_003:0675b07_13",
    "original":"所作皆已辦，　　更不受後有。"
  },
  {
    "segmentnr":"ZH_T17_0765_003:0675b08_8",
    "original":"」吾從世尊聞如是語："
  },
  {
    "segmentnr":"ZH_T17_0765_003:0675b08_14",
    "original":"「苾芻當知！"
  },
  {
    "segmentnr":"ZH_T17_0765_003:0675b09_13",
    "original":"有二妙智，應正尋思、應善稱量、應審觀察；"
  },
  {
    "segmentnr":"ZH_T17_0765_003:0675b11_11",
    "original":"能得未得、能觸未觸、能證未證，能超愁歎、能滅憂苦、能會正理、能獲甘露、能證涅槃。"
  },
  {
    "segmentnr":"ZH_T17_0765_003:0675b11_16",
    "original":"云何為二？"
  },
  {
    "segmentnr":"ZH_T17_0765_003:0675b12_5",
    "original":"謂世間智及出世智。"
  },
  {
    "segmentnr":"ZH_T17_0765_003:0675b13_5",
    "original":"「世間智者，謂於色蘊能正了知此為色蘊；"
  },
  {
    "segmentnr":"ZH_T17_0765_003:0675b14_1",
    "original":"於受、想、行及識蘊中亦復如是。"
  },
  {
    "segmentnr":"ZH_T17_0765_003:0675b14_14",
    "original":"於其地界能正了知此為地界；"
  },
  {
    "segmentnr":"ZH_T17_0765_003:0675b15_8",
    "original":"於水、火、風及空識界亦復如是。"
  },
  {
    "segmentnr":"ZH_T17_0765_003:0675b16_16",
    "original":"於其眼界能正了知此為眼界，於其色界及眼識界亦復如是；"
  },
  {
    "segmentnr":"ZH_T17_0765_003:0675b18_5",
    "original":"於其耳界能正了知此為耳界，於其聲界及耳識界亦復如是；"
  },
  {
    "segmentnr":"ZH_T17_0765_003:0675b19_14",
    "original":"於其鼻界能正了知此為鼻界，於其香界及鼻識界亦復如是；"
  },
  {
    "segmentnr":"ZH_T17_0765_003:0675b21_5",
    "original":"於其舌界能正了知此為舌界，於其味界及舌識界亦復如是；"
  },
  {
    "segmentnr":"ZH_T17_0765_003:0675b22_12",
    "original":"於其身界能正了知此為身界，於其觸界及身識界亦復如是；"
  },
  {
    "segmentnr":"ZH_T17_0765_003:0675b24_3",
    "original":"於其意界能正了知此為意界，於其法界及意識界亦復如是。"
  },
  {
    "segmentnr":"ZH_T17_0765_003:0675b26_1",
    "original":"於如此等世俗法中，如是如是，如實了知，智見通慧，現觀等覺，周遍照了，名世間智。"
  },
  {
    "segmentnr":"ZH_T17_0765_003:0675b27_9",
    "original":"「諸聖弟子，於此所說世間智中，應正尋思，應善稱量，應審觀察："
  },
  {
    "segmentnr":"ZH_T17_0765_003:0675b28_11",
    "original":"此世間智正修習時，為能令生生法有情永脫生不？"
  },
  {
    "segmentnr":"ZH_T17_0765_003:0675b29_6",
    "original":"為能令彼老法有情永脫老不？"
  },
  {
    "segmentnr":"ZH_T17_0765_003:0675c01_12",
    "original":"病法、死法、愁法、歎法、憂法、苦法、不安隱法，亦復如是。"
  },
  {
    "segmentnr":"ZH_T17_0765_003:0675c02_1",
    "original":"既審察已，能正了知："
  },
  {
    "segmentnr":"ZH_T17_0765_003:0675c05_3",
    "original":"此世間智正修習時，不能令彼生法有情永脫於生，不能令彼老法有情永脫於老，病法、死法、愁法、歎法、憂法、苦法、不安隱法，亦復如是。"
  },
  {
    "segmentnr":"ZH_T17_0765_003:0675c05_8",
    "original":"所以者何？"
  },
  {
    "segmentnr":"ZH_T17_0765_003:0675c08_1",
    "original":"此世間智非賢聖法，非能永出、非趣涅槃、非能永厭、非能永離、非能永滅、非能永寂，非真通慧、非正等覺，不證涅槃；"
  },
  {
    "segmentnr":"ZH_T17_0765_003:0675c09_12",
    "original":"是感生法，是感老法、病法、死法、愁法、歎法、憂法、苦法、不安隱法。"
  },
  {
    "segmentnr":"ZH_T17_0765_003:0675c11_5",
    "original":"彼於如是尋思稱量審觀察時，於世間法住怖畏想，於出世法住安靜想。"
  },
  {
    "segmentnr":"ZH_T17_0765_003:0675c12_1",
    "original":"以於世間生怖畏故，都無執受；"
  },
  {
    "segmentnr":"ZH_T17_0765_003:0675c12_11",
    "original":"無執受故，不生渴愛；"
  },
  {
    "segmentnr":"ZH_T17_0765_003:0675c13_4",
    "original":"不渴愛故，便自內證究竟涅槃。"
  },
  {
    "segmentnr":"ZH_T17_0765_003:0675c13_14",
    "original":"證涅槃已，便自了知："
  },
  {
    "segmentnr":"ZH_T17_0765_003:0675c14_13",
    "original":"我生已盡，梵行已立，所作已辦，不受後有。"
  },
  {
    "segmentnr":"ZH_T17_0765_003:0675c15_18",
    "original":"是名於此世間智中，應正尋思、應善稱量、應審觀察。"
  },
  {
    "segmentnr":"ZH_T17_0765_003:0675c20_1",
    "original":"「出世智者，謂於一切蘊界處中能正了知，如是諸法是無常性、苦性、病性、癰性、箭性、惱性、害性、怖性、熱性、壞性、滅性、災性、橫性、有疫癘性、虛性、偽性、空性、妄性、無實我性、難保信性。"
  },
  {
    "segmentnr":"ZH_T17_0765_003:0675c21_16",
    "original":"於如是等諸法性中如實了知，智見通慧，現觀等覺，周遍照了，名出世智。"
  },
  {
    "segmentnr":"ZH_T17_0765_003:0675c23_6",
    "original":"諸聖弟子，於此所說出世智中，應正尋思、應善稱量、應審觀察："
  },
  {
    "segmentnr":"ZH_T17_0765_003:0675c24_9",
    "original":"此出世智正修習時，為能令彼生法有情永脫生不？"
  },
  {
    "segmentnr":"ZH_T17_0765_003:0675c25_4",
    "original":"為能令彼老法有情永脫老不？"
  },
  {
    "segmentnr":"ZH_T17_0765_003:0675c26_9",
    "original":"病法、死法、愁法、歎法、憂法、苦法、不安隱法，亦復如是。"
  },
  {
    "segmentnr":"ZH_T17_0765_003:0675c26_19",
    "original":"既審察已，能正了知："
  },
  {
    "segmentnr":"ZH_T17_0765_003:0676a01_2",
    "original":"此出世智正修習時，定能令彼生法有情永脫於生，定能令彼老法有情永脫於老，病法、死法、愁法、歎法、憂法、苦法、不安隱法，亦復如是。"
  },
  {
    "segmentnr":"ZH_T17_0765_003:0676a01_7",
    "original":"所以者何？"
  },
  {
    "segmentnr":"ZH_T17_0765_003:0676a04_1",
    "original":"此出世智是賢聖法，是能永出、是趣涅槃、是能永厭、是能永離、是能永滅、是能永寂，是真通慧、是正等覺、能證涅槃；"
  },
  {
    "segmentnr":"ZH_T17_0765_003:0676a05_11",
    "original":"非感生法，非感老法、病法死法、愁法歎法、憂法苦法、不安隱法。"
  },
  {
    "segmentnr":"ZH_T17_0765_003:0676a06_13",
    "original":"彼於如是尋思稱量審觀察時，於出世法生珍寶想；"
  },
  {
    "segmentnr":"ZH_T17_0765_003:0676a07_4",
    "original":"於世間法生下賤想。"
  },
  {
    "segmentnr":"ZH_T17_0765_003:0676a07_18",
    "original":"以於出世生珍寶故，便生歡喜；"
  },
  {
    "segmentnr":"ZH_T17_0765_003:0676a08_8",
    "original":"生歡喜故，其心安適；"
  },
  {
    "segmentnr":"ZH_T17_0765_003:0676a08_18",
    "original":"心安適故，身得輕安；"
  },
  {
    "segmentnr":"ZH_T17_0765_003:0676a09_7",
    "original":"身輕安故，便受悅樂；"
  },
  {
    "segmentnr":"ZH_T17_0765_003:0676a09_17",
    "original":"受悅樂故，心得寂定；"
  },
  {
    "segmentnr":"ZH_T17_0765_003:0676a10_6",
    "original":"心寂定故，能實知見；"
  },
  {
    "segmentnr":"ZH_T17_0765_003:0676a10_16",
    "original":"實知見故，能深厭背；"
  },
  {
    "segmentnr":"ZH_T17_0765_003:0676a11_6",
    "original":"深厭背故，能正離欲；"
  },
  {
    "segmentnr":"ZH_T17_0765_003:0676a11_16",
    "original":"正離欲故，能得解脫。"
  },
  {
    "segmentnr":"ZH_T17_0765_003:0676a12_6",
    "original":"得解脫已，便自了知："
  },
  {
    "segmentnr":"ZH_T17_0765_003:0676a13_6",
    "original":"我生已盡，梵行已立，所作已辦，不受後有。"
  },
  {
    "segmentnr":"ZH_T17_0765_003:0676a14_11",
    "original":"是名於此出世智中，應正尋思、應善稱量、應審觀察。"
  },
  {
    "segmentnr":"ZH_T17_0765_003:0676a15_14",
    "original":"如是名為有二妙智，應正尋思、應善稱量、應審觀察；"
  },
  {
    "segmentnr":"ZH_T17_0765_003:0676a17_12",
    "original":"能得未得、能觸未觸、能證未證，能超愁歎、能滅憂苦、能會正理、能獲甘露、能證涅槃。"
  },
  {
    "segmentnr":"ZH_T17_0765_003:0676a18_5",
    "original":"」爾時，世尊重攝此義而說頌曰："
  },
  {
    "segmentnr":"ZH_T17_0765_003:0676a19_0",
    "original":"「有二種妙智，　　知者應尋思，"
  },
  {
    "segmentnr":"ZH_T17_0765_003:0676a20_13",
    "original":"謂世出世間，　　能正盡眾苦。"
  },
  {
    "segmentnr":"ZH_T17_0765_003:0676a21_0",
    "original":"應觀世間智，　　發生怖畏想，"
  },
  {
    "segmentnr":"ZH_T17_0765_003:0676a22_13",
    "original":"都無有執受，　　展轉證涅槃；"
  },
  {
    "segmentnr":"ZH_T17_0765_003:0676a23_0",
    "original":"應觀出世智，　　發生珍寶想，"
  },
  {
    "segmentnr":"ZH_T17_0765_003:0676a24_13",
    "original":"由此生歡喜，　　便得身輕安。"
  },
  {
    "segmentnr":"ZH_T17_0765_003:0676a25_0",
    "original":"輕安故悅樂，　　悅樂故心定，"
  },
  {
    "segmentnr":"ZH_T17_0765_003:0676a26_13",
    "original":"由心得定故，　　便能生覺支；"
  },
  {
    "segmentnr":"ZH_T17_0765_003:0676a27_0",
    "original":"覺支觀聖諦，　　永斷諸疑網，"
  },
  {
    "segmentnr":"ZH_T17_0765_003:0676a28_13",
    "original":"無疑無所取，　　永脫眾苦邊。"
  },
  {
    "segmentnr":"ZH_T17_0765_003:0676a29_8",
    "original":"」重攝前經嗢柁南曰："
  },
  {
    "segmentnr":"ZH_T17_0765_003:0676b01_0",
    "original":"二根、二焦惱　　二行、二戒見"
  },
  {
    "segmentnr":"ZH_T17_0765_003:0676b02_0",
    "original":"二作及不作　　二智有二種"
  },
  {
    "segmentnr":"ZH_T17_0765_003:0676b03_8",
    "original":"吾從世尊聞如是語："
  },
  {
    "segmentnr":"ZH_T17_0765_003:0676b03_14",
    "original":"「苾芻當知！"
  },
  {
    "segmentnr":"ZH_T17_0765_003:0676b06_5",
    "original":"若有苾芻為欲矯誑諸眾生故、為求名譽遠所聞故、為求利養及恭敬故而出家者，不名真實於如來所修行梵行。"
  },
  {
    "segmentnr":"ZH_T17_0765_003:0676b08_1",
    "original":"若有苾芻為通達故、為遍知故而出家者，是名真實於如來所修行梵行。"
  },
  {
    "segmentnr":"ZH_T17_0765_003:0676b08_6",
    "original":"所以者何？"
  },
  {
    "segmentnr":"ZH_T17_0765_003:0676b10_1",
    "original":"是諸苾芻為通達故、為遍知故而出家已，便能如實通所通達、知所遍知。"
  },
  {
    "segmentnr":"ZH_T17_0765_003:0676b11_15",
    "original":"既能如實通所通達、知所遍知，便能如實斷所應斷、修所應修、證所應證。"
  },
  {
    "segmentnr":"ZH_T17_0765_003:0676b12_12",
    "original":"既能如實斷、修、證已，便自了知："
  },
  {
    "segmentnr":"ZH_T17_0765_003:0676b13_9",
    "original":"我生已盡，梵行已立，所作已辦，不受後有。"
  },
  {
    "segmentnr":"ZH_T17_0765_003:0676b15_2",
    "original":"如是若有為通達故、為遍知故而出家者，是名真實於如來所修行梵行。"
  },
  {
    "segmentnr":"ZH_T17_0765_003:0676b15_17",
    "original":"」爾時，世尊重攝此義而說頌曰："
  },
  {
    "segmentnr":"ZH_T17_0765_003:0676b16_0",
    "original":"「為矯誑名譽，　　利養及恭敬，"
  },
  {
    "segmentnr":"ZH_T17_0765_003:0676b17_13",
    "original":"非真修梵行，　　是虛妄出家。"
  },
  {
    "segmentnr":"ZH_T17_0765_003:0676b18_0",
    "original":"為通達遍知，　　速證最上義，"
  },
  {
    "segmentnr":"ZH_T17_0765_003:0676b19_13",
    "original":"是真修梵行，　　非虛妄出家。"
  },
  {
    "segmentnr":"ZH_T17_0765_003:0676b20_8",
    "original":"」吾從世尊聞如是語："
  },
  {
    "segmentnr":"ZH_T17_0765_003:0676b20_14",
    "original":"「苾芻當知！"
  },
  {
    "segmentnr":"ZH_T17_0765_003:0676b23_6",
    "original":"若有苾芻為欲矯誑諸眾生故、為求名譽遠所聞故、為求利養及恭敬故而出家者，不名真實於如來所修行梵行。"
  },
  {
    "segmentnr":"ZH_T17_0765_003:0676b25_1",
    "original":"若有苾芻為律儀故、為正斷故而出家者，是名真實於如來所修行梵行。"
  },
  {
    "segmentnr":"ZH_T17_0765_003:0676b25_6",
    "original":"所以者何？"
  },
  {
    "segmentnr":"ZH_T17_0765_003:0676b27_8",
    "original":"是諸苾芻為律儀故、為正斷故而出家已，便能如實守護六根、不虧禁戒，及能速證最上正斷。"
  },
  {
    "segmentnr":"ZH_T17_0765_003:0676b29_13",
    "original":"既能如實守護六根、不虧禁戒，及能速證最上正斷，便能如實斷所應斷、修所應修、證所應證。"
  },
  {
    "segmentnr":"ZH_T17_0765_003:0676c01_7",
    "original":"既能如實斷、修、證已，便自了知："
  },
  {
    "segmentnr":"ZH_T17_0765_003:0676c02_6",
    "original":"我生已盡，梵行已立，所作已辦，不受後有。"
  },
  {
    "segmentnr":"ZH_T17_0765_003:0676c03_17",
    "original":"如是若有為律儀故、為正斷故而出家者，是名真實於如來所修行梵行。"
  },
  {
    "segmentnr":"ZH_T17_0765_003:0676c04_12",
    "original":"」爾時，世尊重攝此義而說頌曰："
  },
  {
    "segmentnr":"ZH_T17_0765_003:0676c05_0",
    "original":"「為矯誑名譽、　　利養及恭敬，"
  },
  {
    "segmentnr":"ZH_T17_0765_003:0676c06_13",
    "original":"非真修梵行，　　是虛妄出家。"
  },
  {
    "segmentnr":"ZH_T17_0765_003:0676c07_0",
    "original":"為正斷律儀，　　速證最上義，"
  },
  {
    "segmentnr":"ZH_T17_0765_003:0676c08_13",
    "original":"是真修梵行，　　非虛妄出家。"
  },
  {
    "segmentnr":"ZH_T17_0765_003:0676c09_8",
    "original":"」吾從世尊聞如是語："
  },
  {
    "segmentnr":"ZH_T17_0765_003:0676c09_14",
    "original":"「苾芻當知！"
  },
  {
    "segmentnr":"ZH_T17_0765_003:0676c12_5",
    "original":"若有苾芻為欲矯誑諸眾生故、為求名譽遠所聞故、為求利養及恭敬故而出家者，不名真實於如來所修行梵行。"
  },
  {
    "segmentnr":"ZH_T17_0765_003:0676c14_1",
    "original":"若有苾芻為求厭背、為求離欲而出家者，是名真實於如來所修行梵行。"
  },
  {
    "segmentnr":"ZH_T17_0765_003:0676c14_6",
    "original":"所以者何？"
  },
  {
    "segmentnr":"ZH_T17_0765_003:0676c15_14",
    "original":"是諸苾芻為厭背故、為離欲故而出家已，便能如實厭背離欲。"
  },
  {
    "segmentnr":"ZH_T17_0765_003:0676c16_4",
    "original":"既離欲已，便得解脫。"
  },
  {
    "segmentnr":"ZH_T17_0765_003:0676c16_14",
    "original":"既解脫已，便自了知："
  },
  {
    "segmentnr":"ZH_T17_0765_003:0676c17_13",
    "original":"我生已盡，梵行已立，所作已辦，不受後有。"
  },
  {
    "segmentnr":"ZH_T17_0765_003:0676c19_5",
    "original":"如是若有為厭背故、為離欲故而出家者，是名真實於如來所修行梵行。"
  },
  {
    "segmentnr":"ZH_T17_0765_003:0676c19_20",
    "original":"」爾時，世尊重攝此義而說頌曰："
  },
  {
    "segmentnr":"ZH_T17_0765_003:0676c20_0",
    "original":"「為矯誑名譽、　　利養及恭敬，"
  },
  {
    "segmentnr":"ZH_T17_0765_003:0676c21_13",
    "original":"非真修梵行，　　是虛妄出家。"
  },
  {
    "segmentnr":"ZH_T17_0765_003:0676c22_0",
    "original":"為厭背離欲，　　速證最上義，"
  },
  {
    "segmentnr":"ZH_T17_0765_003:0676c23_13",
    "original":"是真修梵行，　　非虛妄出家。"
  },
  {
    "segmentnr":"ZH_T17_0765_003:0676c24_8",
    "original":"」吾從世尊聞如是語："
  },
  {
    "segmentnr":"ZH_T17_0765_003:0676c24_14",
    "original":"「苾芻當知！"
  },
  {
    "segmentnr":"ZH_T17_0765_003:0676c25_12",
    "original":"一切如來、應、正等覺，所說法門略有二種。"
  },
  {
    "segmentnr":"ZH_T17_0765_003:0676c25_17",
    "original":"云何為二？"
  },
  {
    "segmentnr":"ZH_T17_0765_003:0676c26_6",
    "original":"一者於惡應正了知；"
  },
  {
    "segmentnr":"ZH_T17_0765_003:0676c26_15",
    "original":"二者於惡應深厭背。"
  },
  {
    "segmentnr":"ZH_T17_0765_003:0676c27_16",
    "original":"一切如來、應、正等覺，略說如是二種法門。"
  },
  {
    "segmentnr":"ZH_T17_0765_003:0676c27_21",
    "original":"所以者何？"
  },
  {
    "segmentnr":"ZH_T17_0765_003:0676c28_13",
    "original":"諸修行者，於諸惡法應正了知；"
  },
  {
    "segmentnr":"ZH_T17_0765_003:0676c29_9",
    "original":"既於惡法正了知已，便能厭背；"
  },
  {
    "segmentnr":"ZH_T17_0765_003:0676c29_19",
    "original":"既厭背已，便能離欲；"
  },
  {
    "segmentnr":"ZH_T17_0765_003:0677a01_9",
    "original":"既離欲已，便得解脫。"
  },
  {
    "segmentnr":"ZH_T17_0765_003:0677a01_19",
    "original":"得解脫已，便自了知："
  },
  {
    "segmentnr":"ZH_T17_0765_003:0677a02_18",
    "original":"我生已盡，梵行已立，所作已辦，不受後有。"
  },
  {
    "segmentnr":"ZH_T17_0765_003:0677a04_1",
    "original":"如是行者，永斷諸愛及眾結縛，無倒現觀，正盡苦邊。"
  },
  {
    "segmentnr":"ZH_T17_0765_003:0677a04_16",
    "original":"」爾時，世尊重攝此義而說頌曰："
  },
  {
    "segmentnr":"ZH_T17_0765_003:0677a05_0",
    "original":"「當知諸如來，　　應正等覺者，"
  },
  {
    "segmentnr":"ZH_T17_0765_003:0677a06_13",
    "original":"哀愍眾生故，　　說二種法門；"
  },
  {
    "segmentnr":"ZH_T17_0765_003:0677a07_0",
    "original":"於眾惡正知，　　及厭背離欲，"
  },
  {
    "segmentnr":"ZH_T17_0765_003:0677a08_13",
    "original":"心解脫自在，　　正盡眾苦邊。"
  },
  {
    "segmentnr":"ZH_T17_0765_003:0677a09_8",
    "original":"」吾從世尊聞如是語："
  },
  {
    "segmentnr":"ZH_T17_0765_003:0677a09_14",
    "original":"「苾芻當知！"
  },
  {
    "segmentnr":"ZH_T17_0765_003:0677a10_14",
    "original":"有二種法，若修、若習、若多修習，能斷二法。"
  },
  {
    "segmentnr":"ZH_T17_0765_003:0677a11_12",
    "original":"云何二法，若修、若習、若多修習，能斷二法？"
  },
  {
    "segmentnr":"ZH_T17_0765_003:0677a12_10",
    "original":"謂不淨觀及慈悲觀，能斷貪欲及與瞋恚。"
  },
  {
    "segmentnr":"ZH_T17_0765_003:0677a12_15",
    "original":"所以者何？"
  },
  {
    "segmentnr":"ZH_T17_0765_003:0677a13_14",
    "original":"一切已貪、現貪、當貪，皆由作意思惟淨相。"
  },
  {
    "segmentnr":"ZH_T17_0765_003:0677a14_13",
    "original":"一切已瞋、現瞋、當瞋，皆由作意思惟怨相。"
  },
  {
    "segmentnr":"ZH_T17_0765_003:0677a15_15",
    "original":"一切已斷、現斷、當斷所有貪欲，皆由作意修不淨觀。"
  },
  {
    "segmentnr":"ZH_T17_0765_003:0677a16_20",
    "original":"一切已斷、現斷、當斷所有瞋恚，皆由作意修慈悲觀。"
  },
  {
    "segmentnr":"ZH_T17_0765_003:0677a18_3",
    "original":"於不淨觀若修、若習、若多修習，決定能斷一切貪欲。"
  },
  {
    "segmentnr":"ZH_T17_0765_003:0677a19_6",
    "original":"於慈悲觀若修、若習、若多修習，決定能斷一切瞋恚。"
  },
  {
    "segmentnr":"ZH_T17_0765_003:0677a20_5",
    "original":"若欲決定斷貪欲者，當勤精進修不淨觀。"
  },
  {
    "segmentnr":"ZH_T17_0765_003:0677a21_4",
    "original":"若欲決定斷瞋恚者，當勤精進修慈悲觀。"
  },
  {
    "segmentnr":"ZH_T17_0765_003:0677a21_18",
    "original":"修不淨觀，無有貪欲而不能斷。"
  },
  {
    "segmentnr":"ZH_T17_0765_003:0677a22_13",
    "original":"修慈悲觀，無有瞋恚而不能斷。"
  },
  {
    "segmentnr":"ZH_T17_0765_003:0677a23_19",
    "original":"如是名為有二種法，若修、若習、若多修習，能斷二法。"
  },
  {
    "segmentnr":"ZH_T17_0765_003:0677a24_10",
    "original":"」爾時，世尊重攝此義而說頌曰："
  },
  {
    "segmentnr":"ZH_T17_0765_003:0677a25_0",
    "original":"「修習多修習，　　二法斷二法，"
  },
  {
    "segmentnr":"ZH_T17_0765_003:0677a26_15",
    "original":"謂不淨、慈悲，　　斷貪欲、瞋恚。"
  },
  {
    "segmentnr":"ZH_T17_0765_003:0677a27_0",
    "original":"是故有智者，　　當觀自饒益，"
  },
  {
    "segmentnr":"ZH_T17_0765_003:0677a28_15",
    "original":"修不淨、慈悲，　　斷貪欲、瞋恚。"
  },
  {
    "segmentnr":"ZH_T17_0765_003:0677a29_8",
    "original":"」吾從世尊聞如是語："
  },
  {
    "segmentnr":"ZH_T17_0765_003:0677a29_14",
    "original":"「苾芻當知！"
  },
  {
    "segmentnr":"ZH_T17_0765_003:0677b01_3",
    "original":"其涅槃界略有二種。"
  },
  {
    "segmentnr":"ZH_T17_0765_003:0677b01_8",
    "original":"云何為二？"
  },
  {
    "segmentnr":"ZH_T17_0765_003:0677b01_17",
    "original":"一者有餘依涅槃界；"
  },
  {
    "segmentnr":"ZH_T17_0765_003:0677b02_6",
    "original":"二者無餘依涅槃界。"
  },
  {
    "segmentnr":"ZH_T17_0765_003:0677b02_17",
    "original":"云何名為有餘依涅槃界？"
  },
  {
    "segmentnr":"ZH_T17_0765_003:0677b05_12",
    "original":"謂諸苾芻得阿羅漢，諸漏已盡，梵行已立，所作已辦，已捨重擔、已證自義、已盡有結、已正解了，心善解脫、已得遍知。"
  },
  {
    "segmentnr":"ZH_T17_0765_003:0677b08_8",
    "original":"宿行為緣，所感諸根猶相續住，雖成諸根，現觸種種好醜境界而能厭捨，無所執著，不為愛恚纏繞其心，愛恚等結皆永斷故。"
  },
  {
    "segmentnr":"ZH_T17_0765_003:0677b09_18",
    "original":"「彼於諸色，求欲見時，雖復以眼觀於諸色，而不發起貪、瞋、癡等。"
  },
  {
    "segmentnr":"ZH_T17_0765_003:0677b10_15",
    "original":"雖復有眼及好醜色而無貪欲亦無瞋恚。"
  },
  {
    "segmentnr":"ZH_T17_0765_003:0677b11_2",
    "original":"所以者何？"
  },
  {
    "segmentnr":"ZH_T17_0765_003:0677b11_11",
    "original":"愛恚等結皆永斷故。"
  },
  {
    "segmentnr":"ZH_T17_0765_003:0677b13_1",
    "original":"彼於諸聲，求欲聞時，雖復以耳聽於諸聲，而不發起貪、瞋、癡等。"
  },
  {
    "segmentnr":"ZH_T17_0765_003:0677b14_1",
    "original":"雖復有耳及好醜聲而無貪欲亦無瞋恚。"
  },
  {
    "segmentnr":"ZH_T17_0765_003:0677b14_6",
    "original":"所以者何？"
  },
  {
    "segmentnr":"ZH_T17_0765_003:0677b14_15",
    "original":"愛恚等結皆永斷故。"
  },
  {
    "segmentnr":"ZH_T17_0765_003:0677b16_6",
    "original":"彼於諸香，求欲嗅時，雖復以鼻嗅於諸香，而不發起貪、瞋、癡等。"
  },
  {
    "segmentnr":"ZH_T17_0765_003:0677b17_4",
    "original":"雖復有鼻及好醜香而無貪欲亦無瞋恚。"
  },
  {
    "segmentnr":"ZH_T17_0765_003:0677b17_9",
    "original":"所以者何？"
  },
  {
    "segmentnr":"ZH_T17_0765_003:0677b17_18",
    "original":"愛恚等結皆永斷故。"
  },
  {
    "segmentnr":"ZH_T17_0765_003:0677b19_9",
    "original":"彼於諸味，求欲甞時，雖復以舌甞於諸味，而不發起貪、瞋、癡等。"
  },
  {
    "segmentnr":"ZH_T17_0765_003:0677b20_7",
    "original":"雖復有舌及好醜味而無貪欲亦無瞋恚。"
  },
  {
    "segmentnr":"ZH_T17_0765_003:0677b20_12",
    "original":"所以者何？"
  },
  {
    "segmentnr":"ZH_T17_0765_003:0677b21_2",
    "original":"愛恚等結皆永斷故。"
  },
  {
    "segmentnr":"ZH_T17_0765_003:0677b22_12",
    "original":"彼於諸觸，求欲覺時，雖復以身覺於諸觸，而不發起貪、瞋、癡等。"
  },
  {
    "segmentnr":"ZH_T17_0765_003:0677b23_8",
    "original":"雖復有身及好醜觸而無貪欲亦無瞋恚。"
  },
  {
    "segmentnr":"ZH_T17_0765_003:0677b23_13",
    "original":"所以者何？"
  },
  {
    "segmentnr":"ZH_T17_0765_003:0677b24_3",
    "original":"愛恚等結皆永斷故。"
  },
  {
    "segmentnr":"ZH_T17_0765_003:0677b25_13",
    "original":"彼於諸法，求欲知時，雖復以意知於諸法，而不發起貪、瞋、癡等。"
  },
  {
    "segmentnr":"ZH_T17_0765_003:0677b26_5",
    "original":"離諸貪欲，證得究竟寂滅涅槃。"
  },
  {
    "segmentnr":"ZH_T17_0765_003:0677b26_10",
    "original":"作是思惟："
  },
  {
    "segmentnr":"ZH_T17_0765_003:0677c02_11",
    "original":"世尊為彼怖畏諸有阿賴耶者、恒為斷見所繫縛者，令知業果無失壞故，所說正法現見、應時、易見、饒益、智者內證、一切世間真實對治，謂能除滅憍慢渴愛，害阿賴耶，斷諸徑路，證真空性，離諸貪欲，證得究竟寂滅涅槃。"
  },
  {
    "segmentnr":"ZH_T17_0765_003:0677c03_5",
    "original":"如是名為有慧眼者能正觀察。"
  },
  {
    "segmentnr":"ZH_T17_0765_003:0677c04_19",
    "original":"如是名為由二纏故，令諸天人——一類怯劣，一類勇猛——有慧眼者能正觀察。"
  },
  {
    "segmentnr":"ZH_T17_0765_003:0677c05_12",
    "original":"」爾時，世尊重攝此義而說頌曰："
  },
  {
    "segmentnr":"ZH_T17_0765_003:0677c06_0",
    "original":"「由二纏所纏，　　令諸天人眾，"
  },
  {
    "segmentnr":"ZH_T17_0765_003:0677c07_13",
    "original":"一類有怯劣，　　一類有勇猛。"
  },
  {
    "segmentnr":"ZH_T17_0765_003:0677c08_0",
    "original":"有慧眼聲聞，　　能如實觀察，"
  },
  {
    "segmentnr":"ZH_T17_0765_003:0677c09_13",
    "original":"能除慢厭離，　　究竟證涅槃。"
  },
  {
    "segmentnr":"ZH_T17_0765_003:0677c10_0",
    "original":"復如實了知，　　佛所說正法，"
  },
  {
    "segmentnr":"ZH_T17_0765_003:0677c11_13",
    "original":"能滅斷常見，　　及二愛無餘。"
  },
  {
    "segmentnr":"ZH_T17_0765_003:0677c12_0",
    "original":"有慧眼龍王，　　能普雨法雨，"
  },
  {
    "segmentnr":"ZH_T17_0765_003:0677c13_13",
    "original":"滅諸煩惱焰，　　令證大清涼。"
  },
  {
    "segmentnr":"ZH_T17_0765_003:0677c20_6",
    "original":"」本事經卷第三挍正後序挍正後序此一卷經宋、鄉則同，同有四十三段，丹本唯有十八段耳。"
  },
  {
    "segmentnr":"ZH_T17_0765_003:0677c21_6",
    "original":"多少如是不同文義，始終逈異如何去取？"
  },
  {
    "segmentnr":"ZH_T17_0765_003:0677c22_8",
    "original":"今撿宋、鄉本經有四大錯，丹有二事以知其正。"
  },
  {
    "segmentnr":"ZH_T17_0765_003:0677c22_11",
    "original":"何則？"
  },
  {
    "segmentnr":"ZH_T17_0765_003:0677c23_11",
    "original":"此卷品名既是二法，則應始終唯說二法；"
  },
  {
    "segmentnr":"ZH_T17_0765_003:0677c25_1",
    "original":"而宋、鄉本經四十三段皆是一法，則名義不相當，是一錯也。"
  },
  {
    "segmentnr":"ZH_T17_0765_003:0677c27_2",
    "original":"又宋、鄉本卷初二段及第三段前六行文，則是諸本初卷三幅《心義經》一段十二行耳。"
  },
  {
    "segmentnr":"ZH_T17_0765_003:0677c27_17",
    "original":"宋、鄉於此三重重寫，是二錯也。"
  },
  {
    "segmentnr":"ZH_T17_0765_003:0677c29_12",
    "original":"第三段中「一類有情」已下，即是諸本初卷七幅《破僧經》一段十七行耳。"
  },
  {
    "segmentnr":"ZH_T17_0765_003:0678a01_16",
    "original":"宋、鄉於此重重寫之，其乃至於四十一重，是三錯也。"
  },
  {
    "segmentnr":"ZH_T17_0765_003:0678a05_17",
    "original":"其卷末頌云「貪欲瞋恚癡，覆藏及惱忿，不恨嫉與慳，耽嗜慢將害」者，即是諸本第二卷九幅結經頌，正云「貪恚及愚癡，覆藏惱忿恨，嫉慳與貪嗜，慢害將一切」之小訛變耳。"
  },
  {
    "segmentnr":"ZH_T17_0765_003:0678a06_18",
    "original":"宋、鄉於此閑重寫之，是四錯也，故知大錯耳。"
  },
  {
    "segmentnr":"ZH_T17_0765_003:0678a09_4",
    "original":"今此丹本十八段經，始從成就二分，終至二果二纏，皆是二法，即與品目名義相當，是一正也。"
  },
  {
    "segmentnr":"ZH_T17_0765_003:0678a11_19",
    "original":"又按諸本，第四卷中七幅有結頌云「為通達律儀，厭知不淨果，纏覺悟宴坐，愧所作尋求」者，則結十二經為一頌。"
  },
  {
    "segmentnr":"ZH_T17_0765_003:0678a13_2",
    "original":"其覺悟已下五經，即是諸本第四卷卷初五經。"
  },
  {
    "segmentnr":"ZH_T17_0765_003:0678a14_6",
    "original":"其纏經、果經已上七經，即是丹本此卷卷末七經耳。"
  },
  {
    "segmentnr":"ZH_T17_0765_003:0678a14_17",
    "original":"則列結相應，是二正也。"
  },
  {
    "segmentnr":"ZH_T17_0765_003:0678a15_13",
    "original":"餘本則非，故今取此丹本為正云。"
  },
  {
    "segmentnr":"ZH_T17_0765_003:0678a16_17",
    "original":"「雖復有意及好醜法而無貪欲亦無瞋恚。"
  },
  {
    "segmentnr":"ZH_T17_0765_003:0678a17_4",
    "original":"所以者何？"
  },
  {
    "segmentnr":"ZH_T17_0765_003:0678a17_14",
    "original":"愛恚等結，皆永斷故。"
  },
  {
    "segmentnr":"ZH_T17_0765_003:0678a19_13",
    "original":"乃至其身相續住世，未般涅槃，常為天人，瞻仰禮拜恭敬供養，是名有餘依涅槃界。"
  },
  {
    "segmentnr":"ZH_T17_0765_003:0678a20_6",
    "original":"「云何名為無餘依涅槃界？"
  },
  {
    "segmentnr":"ZH_T17_0765_003:0678a23_2",
    "original":"謂諸苾芻得阿羅漢，諸漏已盡，梵行已立，所作已辦，已捨重擔、已證自義、已盡有結、已正解了、已善解脫、已得遍知。"
  },
  {
    "segmentnr":"ZH_T17_0765_003:0678a25_11",
    "original":"彼於今時一切所受無引因故，不復希望，皆永盡滅，畢竟寂靜，究竟清涼，隱沒不現，惟由清淨無戲論體。"
  },
  {
    "segmentnr":"ZH_T17_0765_003:0678a28_6",
    "original":"如是清淨無戲論體，不可謂有、不可謂無、不可謂彼亦有亦無、不可謂彼非有非無，惟可說為不可施設究竟涅槃。"
  },
  {
    "segmentnr":"ZH_T17_0765_003:0678a28_15",
    "original":"是名無餘依涅槃界。"
  },
  {
    "segmentnr":"ZH_T17_0765_003:0678a29_2",
    "original":"苾芻當知！"
  },
  {
    "segmentnr":"ZH_T17_0765_003:0678a29_15",
    "original":"如是名為略有二種涅槃之界。"
  },
  {
    "segmentnr":"ZH_T17_0765_003:0678b01_10",
    "original":"」爾時，世尊重攝此義而說頌曰："
  },
  {
    "segmentnr":"ZH_T17_0765_003:0678b02_0",
    "original":"「漏盡心解脫，　　任持最後身，"
  },
  {
    "segmentnr":"ZH_T17_0765_003:0678b03_13",
    "original":"名有餘涅槃，　　諸行猶相續。"
  },
  {
    "segmentnr":"ZH_T17_0765_003:0678b04_0",
    "original":"諸所受皆滅，　　寂靜永清涼，"
  },
  {
    "segmentnr":"ZH_T17_0765_003:0678b05_13",
    "original":"名無餘涅槃，　　眾戲論皆息。"
  },
  {
    "segmentnr":"ZH_T17_0765_003:0678b06_0",
    "original":"此二涅槃界，　　最上無等倫，"
  },
  {
    "segmentnr":"ZH_T17_0765_003:0678b07_13",
    "original":"謂現法當來，　　寂靜常安樂。"
  },
  {
    "segmentnr":"ZH_T17_0765_003:0678b08_8",
    "original":"」吾從世尊聞如是語："
  },
  {
    "segmentnr":"ZH_T17_0765_003:0678b08_14",
    "original":"「苾芻當知！"
  },
  {
    "segmentnr":"ZH_T17_0765_003:0678b09_14",
    "original":"由二纏故，令諸天人，一類怯劣、一類勇猛。"
  },
  {
    "segmentnr":"ZH_T17_0765_003:0678b10_4",
    "original":"有慧眼者能正觀察。"
  },
  {
    "segmentnr":"ZH_T17_0765_003:0678b10_9",
    "original":"云何二纏？"
  },
  {
    "segmentnr":"ZH_T17_0765_003:0678b10_14",
    "original":"謂有見纏；"
  },
  {
    "segmentnr":"ZH_T17_0765_003:0678b10_19",
    "original":"無有見纏。"
  },
  {
    "segmentnr":"ZH_T17_0765_003:0678b11_8",
    "original":"云何天人一類怯劣？"
  },
  {
    "segmentnr":"ZH_T17_0765_003:0678b14_11",
    "original":"謂有天人，愛有、樂有、欣有、喜有，為滅有故說正法時，不能恭敬攝耳聽受，亦復不能住奉教心，不能隨順修如實見，惟生怯劣，退轉驚怖："
  },
  {
    "segmentnr":"ZH_T17_0765_003:0678b15_2",
    "original":"我等爾時當何所有？"
  },
  {
    "segmentnr":"ZH_T17_0765_003:0678b15_11",
    "original":"我等爾時當如何有？"
  },
  {
    "segmentnr":"ZH_T17_0765_003:0678b16_1",
    "original":"如是天人一類怯劣。"
  },
  {
    "segmentnr":"ZH_T17_0765_003:0678b16_10",
    "original":"云何天人一類勇猛？"
  },
  {
    "segmentnr":"ZH_T17_0765_003:0678b18_12",
    "original":"謂有天人，怖有、厭有、欣求無有，彼彼苦法所逼切故，攝受、執著如是如是諸惡見趣，作是念言："
  },
  {
    "segmentnr":"ZH_T17_0765_003:0678b19_12",
    "original":"『我若斷壞，隱沒不現，爾時乃名寂靜微妙。"
  },
  {
    "segmentnr":"ZH_T17_0765_003:0678b20_2",
    "original":"』如是天人一類猛盛。"
  },
  {
    "segmentnr":"ZH_T17_0765_003:0678b20_15",
    "original":"云何名為有慧眼者能正觀察？"
  },
  {
    "segmentnr":"ZH_T17_0765_003:0678b21_6",
    "original":"謂聖聲聞如實觀察。"
  },
  {
    "segmentnr":"ZH_T17_0765_003:0678b23_8",
    "original":"既觀察已，不於如實而生憍慢、不依如實而生憍慢、不因如實而生憍慢、不恃如實而生憍慢。"
  },
  {
    "segmentnr":"ZH_T17_0765_003:0678b23_18",
    "original":"如實見已，便生厭背；"
  },
  {
    "segmentnr":"ZH_T17_0765_003:0678b24_9",
    "original":"既厭背已，便能離欲；"
  },
  {
    "segmentnr":"ZH_T17_0765_003:0678b24_19",
    "original":"既離欲已，便得解脫。"
  },
  {
    "segmentnr":"ZH_T17_0765_003:0678b25_8",
    "original":"得解脫已，便自了知："
  },
  {
    "segmentnr":"ZH_T17_0765_003:0678b26_7",
    "original":"我生已盡，梵行已立，所作已辦，不受後有。"
  },
  {
    "segmentnr":"ZH_T17_0765_003:0678b26_12",
    "original":"作是思惟："
  },
  {
    "segmentnr":"ZH_T17_0765_003:0678c02_11",
    "original":"世尊為彼喜樂諸有阿賴耶者、恒為常見所繫縛者，令滅有故，所說正法微細甚深、難見難悟、寂靜勝妙、非諸尋思所行境界、是諸審諦慧者所證、一切世間真實對治，謂能除滅憍慢渴愛，害阿賴耶，斷諸徑路，證真空性。"
  },
  {
    "segmentnr":"ZH_T17_0765_003:0678c02_100",
    "original":"」"
  }
]