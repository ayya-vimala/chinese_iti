[
  {
    "segmentnr":"t0662b11_0",
    "original":"本事經卷第一"
  },
  {
    "segmentnr":"t0662b13_0",
    "original":"大唐三藏法師玄奘奉　詔譯"
  },
  {
    "segmentnr":"t0662b14_0",
    "original":"1 一法品(一-二)1一法品第一之一"
  },
  {
    "segmentnr":"t0662b15_8",
    "original":"吾從世尊聞如是語："
  },
  {
    "segmentnr":"t0662b15_14",
    "original":"「苾芻當知！"
  },
  {
    "segmentnr":"t0662b17_2",
    "original":"我觀世間，無別一法，覆障群生，馳騁流轉生死長途，如無明蓋。"
  },
  {
    "segmentnr":"t0662b17_7",
    "original":"所以者何？"
  },
  {
    "segmentnr":"t0662b18_10",
    "original":"世間群生，由無明蓋所覆障故，馳騁流轉生死長途。"
  },
  {
    "segmentnr":"t0662b19_1",
    "original":"是故汝等應如是學："
  },
  {
    "segmentnr":"t0662b20_1",
    "original":"我當云何修起慧明，破無明蓋，出貪愛網？"
  },
  {
    "segmentnr":"t0662b20_11",
    "original":"汝等苾芻，應如是學。"
  },
  {
    "segmentnr":"t0662b21_5",
    "original":"」爾時，世尊重攝此義而說頌曰："
  },
  {
    "segmentnr":"t0662b22_0",
    "original":"「無別有一法，　　覆障諸群生，"
  },
  {
    "segmentnr":"t0662b23_13",
    "original":"馳流生死途，　　如無明蓋者。"
  },
  {
    "segmentnr":"t0662b24_0",
    "original":"無明大愚闇，　　由斯久流轉，"
  },
  {
    "segmentnr":"t0662b25_13",
    "original":"彼此有往來，　　昇沈高下趣。"
  },
  {
    "segmentnr":"t0662b26_0",
    "original":"若破無明蓋，　　解脫貪愛網，"
  },
  {
    "segmentnr":"t0662b27_13",
    "original":"不處生死流，　　以無彼因故。"
  },
  {
    "segmentnr":"t0662b28_8",
    "original":"」吾從世尊聞如是語："
  },
  {
    "segmentnr":"t0662b28_14",
    "original":"「苾芻當知！"
  },
  {
    "segmentnr":"t0662c01_2",
    "original":"我觀世間，無別一法，繫縛群生，馳騁流轉生死長途，如貪愛結。"
  },
  {
    "segmentnr":"t0662c01_7",
    "original":"所以者何？"
  },
  {
    "segmentnr":"t0662c02_10",
    "original":"世間群生，由貪愛結所繫縛故，馳騁流轉生死長途。"
  },
  {
    "segmentnr":"t0662c02_19",
    "original":"是故汝等應如是學："
  },
  {
    "segmentnr":"t0662c03_18",
    "original":"我當云何修瑩慧刀，斷貪愛結，破大闇聚？"
  },
  {
    "segmentnr":"t0662c04_8",
    "original":"汝等苾芻，應如是學。"
  },
  {
    "segmentnr":"t0662c05_2",
    "original":"」爾時，世尊重攝此義而說頌曰："
  },
  {
    "segmentnr":"t0662c06_0",
    "original":"「無別有一法，　　繫縛諸群生，"
  },
  {
    "segmentnr":"t0662c07_13",
    "original":"馳流生死途，　　如貪愛結者。"
  },
  {
    "segmentnr":"t0662c08_0",
    "original":"貪愛大繫縛，　　由斯久流轉，"
  },
  {
    "segmentnr":"t0662c09_13",
    "original":"彼此有往來，　　昇沈高下趣。"
  },
  {
    "segmentnr":"t0662c10_0",
    "original":"若斷貪愛縛，　　破大黑闇聚，"
  },
  {
    "segmentnr":"t0662c11_13",
    "original":"不處生死流，　　以無彼因故。"
  },
  {
    "segmentnr":"t0662c12_8",
    "original":"」吾從世尊聞如是語："
  },
  {
    "segmentnr":"t0662c12_14",
    "original":"「苾芻當知！"
  },
  {
    "segmentnr":"t0662c14_16",
    "original":"若一有情，於一劫中流轉生死，所受身骨，假使有能積聚不爛，其聚高廣，如王舍城毘補羅山。"
  },
  {
    "segmentnr":"t0662c16_4",
    "original":"況彼有情，無初後際，馳騁流轉生死長途，所受身骨而可測量。"
  },
  {
    "segmentnr":"t0662c16_9",
    "original":"所以者何？"
  },
  {
    "segmentnr":"t0662c16_14",
    "original":"苾芻當知！"
  },
  {
    "segmentnr":"t0662c19_1",
    "original":"我說有情，於四聖諦不了知故、不照見故、不現觀故、不通達故、不審察故，馳騁流轉生死長途，受諸骨身。"
  },
  {
    "segmentnr":"t0662c19_10",
    "original":"是故汝等應如是學："
  },
  {
    "segmentnr":"t0662c20_17",
    "original":"我當云何於四聖諦，了知、照見、現觀、通達、審察、究竟？"
  },
  {
    "segmentnr":"t0662c21_3",
    "original":"汝等苾芻，應如是學。"
  },
  {
    "segmentnr":"t0662c21_18",
    "original":"」爾時，世尊重攝此義而說頌曰："
  },
  {
    "segmentnr":"t0662c22_0",
    "original":"「一有情一劫，　　受身骨不爛，"
  },
  {
    "segmentnr":"t0662c23_13",
    "original":"其聚量高廣，　　如毘補羅山。"
  },
  {
    "segmentnr":"t0662c24_0",
    "original":"況無初後際，　　久流轉生死，"
  },
  {
    "segmentnr":"t0662c25_13",
    "original":"所受諸骨身，　　其量而可測。"
  },
  {
    "segmentnr":"t0662c26_0",
    "original":"受是大苦聚，　　由不見聖諦，"
  },
  {
    "segmentnr":"t0662c27_0",
    "original":"故應修妙智，　　正觀四真實，"
  },
  {
    "segmentnr":"t0662c28_0",
    "original":"所謂苦聖諦，　　苦因及苦滅，"
  },
  {
    "segmentnr":"t0662c29_13",
    "original":"能滅苦苦因，　　八支真聖道。"
  },
  {
    "segmentnr":"t0663a01_0",
    "original":"此補特伽羅，　　極七有流轉，"
  },
  {
    "segmentnr":"t0663a02_13",
    "original":"定斷一切結，　　能盡諸苦邊。"
  },
  {
    "segmentnr":"t0663a03_8",
    "original":"」吾從世尊聞如是語："
  },
  {
    "segmentnr":"t0663a03_14",
    "original":"「苾芻當知！"
  },
  {
    "segmentnr":"t0663a04_12",
    "original":"我以佛眼遍觀世間，諸有業果皆緣心意。"
  },
  {
    "segmentnr":"t0663a05_12",
    "original":"一類有情，心意所使，行如是行，履如是道；"
  },
  {
    "segmentnr":"t0663a06_12",
    "original":"身壞命終，如捨重擔，墮諸惡趣，生地獄中。"
  },
  {
    "segmentnr":"t0663a06_17",
    "original":"所以者何？"
  },
  {
    "segmentnr":"t0663a07_6",
    "original":"彼諸有情，心意染污。"
  },
  {
    "segmentnr":"t0663a08_6",
    "original":"由此為因，身壞命終，墮諸惡趣，生地獄中。"
  },
  {
    "segmentnr":"t0663a09_1",
    "original":"」爾時，世尊重攝此義而說頌曰："
  },
  {
    "segmentnr":"t0663a10_0",
    "original":"「一類諸有情，　　心意起染污，"
  },
  {
    "segmentnr":"t0663a11_13",
    "original":"我今當為汝，　　記別其所生；"
  },
  {
    "segmentnr":"t0663a12_0",
    "original":"彼身壞命終，　　如捨於重擔，"
  },
  {
    "segmentnr":"t0663a13_13",
    "original":"必墮諸惡趣，　　生於地獄中。"
  },
  {
    "segmentnr":"t0663a14_0",
    "original":"應知惡慧者，　　由心意染污，"
  },
  {
    "segmentnr":"t0663a15_13",
    "original":"因斯染污故，　　當生地獄中。"
  },
  {
    "segmentnr":"t0663a16_8",
    "original":"」吾從世尊聞如是語："
  },
  {
    "segmentnr":"t0663a16_14",
    "original":"「苾芻當知！"
  },
  {
    "segmentnr":"t0663a17_12",
    "original":"我以佛眼遍觀世間，諸有業果皆緣心意。"
  },
  {
    "segmentnr":"t0663a18_12",
    "original":"一類有情，心意所使，行如是行，履如是道；"
  },
  {
    "segmentnr":"t0663a19_11",
    "original":"身壞命終，如捐重擔，昇諸善趣，生於天中。"
  },
  {
    "segmentnr":"t0663a19_16",
    "original":"所以者何？"
  },
  {
    "segmentnr":"t0663a20_6",
    "original":"彼諸有情，心意清淨。"
  },
  {
    "segmentnr":"t0663a21_6",
    "original":"由此為因，身壞命終，昇諸善趣，生天界中。"
  },
  {
    "segmentnr":"t0663a22_1",
    "original":"」爾時，世尊重攝此義而說頌曰："
  },
  {
    "segmentnr":"t0663a23_0",
    "original":"「一類諸有情，　　心意起清淨，"
  },
  {
    "segmentnr":"t0663a24_13",
    "original":"我今當為汝，　　記別其所生；"
  },
  {
    "segmentnr":"t0663a25_0",
    "original":"彼身壞命終，　　如捐於重擔，"
  },
  {
    "segmentnr":"t0663a26_13",
    "original":"必昇諸善趣，　　生於天界中。"
  },
  {
    "segmentnr":"t0663a27_0",
    "original":"應知善慧者，　　由心意清淨，"
  },
  {
    "segmentnr":"t0663a28_13",
    "original":"因斯清淨故，　　當生天界中。"
  },
  {
    "segmentnr":"t0663a29_8",
    "original":"」吾從世尊聞如是語："
  },
  {
    "segmentnr":"t0663a29_14",
    "original":"「苾芻當知！"
  },
  {
    "segmentnr":"t0663b02_2",
    "original":"一切有情，皆由自業，業為伴侶、業為生門、業為眷屬、業為依趣；"
  },
  {
    "segmentnr":"t0663b02_17",
    "original":"業能分定一切有情下、中、上品。"
  },
  {
    "segmentnr":"t0663b03_6",
    "original":"是故汝等，應當善知："
  },
  {
    "segmentnr":"t0663b05_1",
    "original":"諸業自性、諸業因緣、諸業品類、諸業異熟、諸業盡滅，趣業滅道因緣資具。"
  },
  {
    "segmentnr":"t0663b05_16",
    "original":"苾芻汝等，如我所說，應正了知。"
  },
  {
    "segmentnr":"t0663b06_4",
    "original":"「云何應知諸業自性？"
  },
  {
    "segmentnr":"t0663b06_19",
    "original":"業自性者，謂或思業，或思已業。"
  },
  {
    "segmentnr":"t0663b07_8",
    "original":"如是應知諸業自性。"
  },
  {
    "segmentnr":"t0663b08_7",
    "original":"既正了知業自性已，云何應知諸業因緣？"
  },
  {
    "segmentnr":"t0663b08_17",
    "original":"業因緣者，謂諸貪愛。"
  },
  {
    "segmentnr":"t0663b09_6",
    "original":"如是應知諸業因緣。"
  },
  {
    "segmentnr":"t0663b10_10",
    "original":"既正了知諸業自性、業因緣已，云何應知諸業品類？"
  },
  {
    "segmentnr":"t0663b11_8",
    "original":"業品類者，謂別品類業，趣地獄身；"
  },
  {
    "segmentnr":"t0663b11_18",
    "original":"別品類業，趣傍生身；"
  },
  {
    "segmentnr":"t0663b12_7",
    "original":"別品類業，趣鬼界身；"
  },
  {
    "segmentnr":"t0663b12_19",
    "original":"別品類業，趣阿素洛界身；"
  },
  {
    "segmentnr":"t0663b13_8",
    "original":"別品類業，趣人界身；"
  },
  {
    "segmentnr":"t0663b13_18",
    "original":"別品類業，趣天界身。"
  },
  {
    "segmentnr":"t0663b14_7",
    "original":"如是應知諸業品類。"
  },
  {
    "segmentnr":"t0663b15_16",
    "original":"既正了知諸業自性、諸業因緣、業品類已，云何應知諸業異熟？"
  },
  {
    "segmentnr":"t0663b17_8",
    "original":"業異熟者，謂於此生造作諸業，即此生中能感諸有，或受、未受。"
  },
  {
    "segmentnr":"t0663b17_17",
    "original":"如是應知諸業異熟。"
  },
  {
    "segmentnr":"t0663b19_10",
    "original":"既正了知諸業自性、諸業因緣、諸業品類、業異熟已，云何應知諸業盡滅？"
  },
  {
    "segmentnr":"t0663b20_5",
    "original":"業盡滅者，謂愛滅故諸業盡滅。"
  },
  {
    "segmentnr":"t0663b20_14",
    "original":"如是應知諸業盡滅。"
  },
  {
    "segmentnr":"t0663b22_16",
    "original":"既正了知諸業自性、諸業因緣、諸業品類、諸業異熟、業盡滅已，云何應知趣業滅道因緣資具？"
  },
  {
    "segmentnr":"t0663b24_21",
    "original":"趣業滅道因緣資具者，謂八支聖道，即是正見、正思惟、正語、正業、正命、正精進、正念、正定。"
  },
  {
    "segmentnr":"t0663b25_10",
    "original":"如是應知趣業滅道因緣資具。"
  },
  {
    "segmentnr":"t0663b25_16",
    "original":"「苾芻當知！"
  },
  {
    "segmentnr":"t0663b28_14",
    "original":"諸有沙門或婆羅門，若能正知諸業自性、諸業因緣、諸業品類、諸業異熟、諸業盡滅、趣業滅道因緣資具，即能信我法毘奈耶。"
  },
  {
    "segmentnr":"t0663b29_14",
    "original":"若能信我法毘奈耶，即能入我法毘奈耶。"
  },
  {
    "segmentnr":"t0663c01_17",
    "original":"若能入我法毘奈耶，即能達我法毘奈耶修行梵行。"
  },
  {
    "segmentnr":"t0663c03_4",
    "original":"若能達我法毘奈耶修行梵行，即能究竟正盡諸業。"
  },
  {
    "segmentnr":"t0663c03_9",
    "original":"所以者何？"
  },
  {
    "segmentnr":"t0663c06_17",
    "original":"是諸沙門或婆羅門，既正了知諸業自性、諸業因緣、諸業品類、諸業異熟、諸業盡滅、趣業滅道因緣資具已，即於諸業能厭離滅，究竟解脫，得善解脫。"
  },
  {
    "segmentnr":"t0663c07_7",
    "original":"既善解脫，即能獨立。"
  },
  {
    "segmentnr":"t0663c07_17",
    "original":"既能獨立，即具善修。"
  },
  {
    "segmentnr":"t0663c08_15",
    "original":"既具善修，彼身壞已，法爾無有一切施設。"
  },
  {
    "segmentnr":"t0663c09_8",
    "original":"」爾時，世尊重攝此義而說頌曰："
  },
  {
    "segmentnr":"t0663c10_0",
    "original":"「世間諸有情，　　居前中後際，"
  },
  {
    "segmentnr":"t0663c11_13",
    "original":"皆屬於自業，　　業為其伴侶。"
  },
  {
    "segmentnr":"t0663c12_0",
    "original":"業為彼生門，　　業為其眷屬，"
  },
  {
    "segmentnr":"t0663c13_13",
    "original":"業為所依趣，　　業能定三品。"
  },
  {
    "segmentnr":"t0663c14_0",
    "original":"隨業彼彼生，　　不定如輪轉，"
  },
  {
    "segmentnr":"t0663c15_13",
    "original":"或處天人中，　　或居四惡趣。"
  },
  {
    "segmentnr":"t0663c16_0",
    "original":"世間諸有情，　　皆隨業力轉，"
  },
  {
    "segmentnr":"t0663c17_13",
    "original":"非國財妻子，　　隨從往餘生。"
  },
  {
    "segmentnr":"t0663c18_0",
    "original":"彼於命終時，　　所有皆頓捨，"
  },
  {
    "segmentnr":"t0663c19_13",
    "original":"獨隨業而往，　　故皆由自業。"
  },
  {
    "segmentnr":"t0663c20_0",
    "original":"當來諸有情，　　雖受如是業，"
  },
  {
    "segmentnr":"t0663c21_0",
    "original":"若能依佛教，　　正信而出家，"
  },
  {
    "segmentnr":"t0663c22_0",
    "original":"彼於愚癡類，　　無師開導中，"
  },
  {
    "segmentnr":"t0663c23_13",
    "original":"名能善修行，　　不愚正法者。"
  },
  {
    "segmentnr":"t0663c24_0",
    "original":"故汝等苾芻，　　精勤勿放逸，"
  },
  {
    "segmentnr":"t0663c25_13",
    "original":"應善知諸業，　　相續正修行。"
  },
  {
    "segmentnr":"t0663c26_0",
    "original":"為盡業自性，　　及業因緣等，"
  },
  {
    "segmentnr":"t0663c27_13",
    "original":"修八支聖道，　　速令得圓滿。"
  },
  {
    "segmentnr":"t0663c28_8",
    "original":"」吾從世尊聞如是語："
  },
  {
    "segmentnr":"t0663c28_14",
    "original":"「苾芻當知！"
  },
  {
    "segmentnr":"t0664a01_8",
    "original":"世間所有惡不善法於生起時，諸不善品、諸不善類一切皆由意為前導。"
  },
  {
    "segmentnr":"t0664a01_13",
    "original":"所以者何？"
  },
  {
    "segmentnr":"t0664a02_7",
    "original":"意生起已，惡不善法皆隨後生。"
  },
  {
    "segmentnr":"t0664a03_2",
    "original":"」爾時，世尊重攝此義而說頌曰："
  },
  {
    "segmentnr":"t0664a04_0",
    "original":"「諸不善法生，　　為因能感苦，"
  },
  {
    "segmentnr":"t0664a05_13",
    "original":"皆意為前導，　　與煩惱俱生；"
  },
  {
    "segmentnr":"t0664a06_13",
    "original":"意為前導法，　　意尊意所使。"
  },
  {
    "segmentnr":"t0664a07_0",
    "original":"由意有染污，　　故有說有行，"
  },
  {
    "segmentnr":"t0664a08_13",
    "original":"苦隨此而生，　　如輪因手轉。"
  },
  {
    "segmentnr":"t0664a09_8",
    "original":"」吾從世尊聞如是語："
  },
  {
    "segmentnr":"t0664a09_14",
    "original":"「苾芻當知！"
  },
  {
    "segmentnr":"t0664a11_2",
    "original":"世間所有白淨善法，於生起時，善品、善類一切皆由意為前導。"
  },
  {
    "segmentnr":"t0664a11_7",
    "original":"所以者何？"
  },
  {
    "segmentnr":"t0664a12_1",
    "original":"意生起已，白淨善法，皆隨後生。"
  },
  {
    "segmentnr":"t0664a12_16",
    "original":"」爾時，世尊重攝此義而說頌曰："
  },
  {
    "segmentnr":"t0664a13_0",
    "original":"「諸淨善法生，　　為因能感樂，"
  },
  {
    "segmentnr":"t0664a14_13",
    "original":"皆意為前導，　　與善法俱生；"
  },
  {
    "segmentnr":"t0664a15_13",
    "original":"意為前導法，　　意尊意所使。"
  },
  {
    "segmentnr":"t0664a16_0",
    "original":"由意有清淨，　　故有說有行，"
  },
  {
    "segmentnr":"t0664a17_13",
    "original":"樂隨此而生，　　如影隨形轉。"
  },
  {
    "segmentnr":"t0664a18_8",
    "original":"」吾從世尊聞如是語："
  },
  {
    "segmentnr":"t0664a18_14",
    "original":"「苾芻當知！"
  },
  {
    "segmentnr":"t0664a19_17",
    "original":"世有一法，於生起時，與多眾生為不利益、為不安樂；"
  },
  {
    "segmentnr":"t0664a20_16",
    "original":"引諸世間天人大眾，作無義利，感大苦果。"
  },
  {
    "segmentnr":"t0664a21_2",
    "original":"云何一法？"
  },
  {
    "segmentnr":"t0664a21_7",
    "original":"是謂破僧。"
  },
  {
    "segmentnr":"t0664a21_12",
    "original":"所以者何？"
  },
  {
    "segmentnr":"t0664a21_17",
    "original":"苾芻當知！"
  },
  {
    "segmentnr":"t0664a24_16",
    "original":"僧若破壞，一切大眾互興諍論，遞相訶責、遞相陵蔑、遞相罵辱、遞相毀呰、遞相怨嫌、遞相惱觸、遞相反戾、遞相誹謗、遞相棄捨。"
  },
  {
    "segmentnr":"t0664a25_15",
    "original":"當於爾時，一切世間未敬信者，轉不敬信；"
  },
  {
    "segmentnr":"t0664a26_6",
    "original":"已敬信者，還不敬信。"
  },
  {
    "segmentnr":"t0664a26_11",
    "original":"苾芻當知！"
  },
  {
    "segmentnr":"t0664a28_17",
    "original":"如是名為世有一法，於生起時，與多眾生為不利益、為不安樂，引諸世間天人大眾，作無義利，感大苦果。"
  },
  {
    "segmentnr":"t0664a29_10",
    "original":"」爾時，世尊重攝此義而說頌曰："
  },
  {
    "segmentnr":"t0664b01_0",
    "original":"「世有一法生，　　能起無量惡，"
  },
  {
    "segmentnr":"t0664b02_13",
    "original":"所謂僧破壞，　　愚癡者隨喜；"
  },
  {
    "segmentnr":"t0664b03_0",
    "original":"能破壞僧苦，　　破壞眾亦苦，"
  },
  {
    "segmentnr":"t0664b04_13",
    "original":"僧和合令壞，　　經劫無間苦。"
  },
  {
    "segmentnr":"t0664b05_8",
    "original":"」吾從世尊聞如是語："
  },
  {
    "segmentnr":"t0664b05_14",
    "original":"「苾芻當知！"
  },
  {
    "segmentnr":"t0664b06_17",
    "original":"世有一法，於生起時，與多眾生為大利益、為大安樂；"
  },
  {
    "segmentnr":"t0664b07_16",
    "original":"引諸世間天人大眾，作大義利，感大樂果。"
  },
  {
    "segmentnr":"t0664b08_1",
    "original":"云何一法？"
  },
  {
    "segmentnr":"t0664b08_6",
    "original":"是謂僧和。"
  },
  {
    "segmentnr":"t0664b08_11",
    "original":"所以者何？"
  },
  {
    "segmentnr":"t0664b08_16",
    "original":"苾芻當知！"
  },
  {
    "segmentnr":"t0664b11_16",
    "original":"僧若和合，一切大眾互無諍論，不相訶責，不相陵蔑，不相罵辱，不相毀呰，不相怨嫌、不相惱觸、不相反戾、不相誹謗、不相棄捨。"
  },
  {
    "segmentnr":"t0664b12_15",
    "original":"當於爾時，一切世間未敬信者，便生敬信；"
  },
  {
    "segmentnr":"t0664b13_6",
    "original":"已敬信者，轉增敬信。"
  },
  {
    "segmentnr":"t0664b13_11",
    "original":"苾芻當知！"
  },
  {
    "segmentnr":"t0664b15_1",
    "original":"如是名為世有一法，於生起時，與多眾生為大利益、為大安樂；"
  },
  {
    "segmentnr":"t0664b16_1",
    "original":"引諸世間天人大眾，作大義利，感大樂果。"
  },
  {
    "segmentnr":"t0664b16_16",
    "original":"」爾時，世尊重攝此義而說頌曰："
  },
  {
    "segmentnr":"t0664b17_0",
    "original":"「世有一法生，　　能起無量福，"
  },
  {
    "segmentnr":"t0664b18_13",
    "original":"所謂僧和合，　　慧利者隨喜；"
  },
  {
    "segmentnr":"t0664b19_0",
    "original":"能和合僧樂，　　和合眾亦樂，"
  },
  {
    "segmentnr":"t0664b20_13",
    "original":"僧破壞令和，　　經劫受天樂。"
  },
  {
    "segmentnr":"t0664b21_8",
    "original":"」吾從世尊聞如是語："
  },
  {
    "segmentnr":"t0664b21_14",
    "original":"「苾芻當知！"
  },
  {
    "segmentnr":"t0664b22_12",
    "original":"世間有情，一結斷時，餘一切結皆亦隨斷。"
  },
  {
    "segmentnr":"t0664b22_17",
    "original":"云何一結？"
  },
  {
    "segmentnr":"t0664b23_2",
    "original":"是謂我慢。"
  },
  {
    "segmentnr":"t0664b23_7",
    "original":"所以者何？"
  },
  {
    "segmentnr":"t0664b24_15",
    "original":"諸所有結，細中麁品，一切皆以我慢為根，從我慢生、我慢所長。"
  },
  {
    "segmentnr":"t0664b25_14",
    "original":"是故我慢一結斷時，餘一切結皆亦隨斷。"
  },
  {
    "segmentnr":"t0664b27_6",
    "original":"譬如世間樓觀中心，普為樓觀眾分依止，中心若墜，餘亦隨墮。"
  },
  {
    "segmentnr":"t0664b28_6",
    "original":"如是我慢，諸結所依，我慢若斷，餘亦隨滅。"
  },
  {
    "segmentnr":"t0664b29_4",
    "original":"若諸苾芻已斷我慢，當知即是已斷餘結。"
  },
  {
    "segmentnr":"t0664c02_3",
    "original":"若諸苾芻已斷餘結，當知即是已盡苦邊、已修正智，心善解脫、慧善解脫，無復後有。"
  },
  {
    "segmentnr":"t0664c02_18",
    "original":"」爾時，世尊重攝此義而說頌曰："
  },
  {
    "segmentnr":"t0664c03_0",
    "original":"「如樓觀中心，　　眾分所依止，"
  },
  {
    "segmentnr":"t0664c04_13",
    "original":"中心若墜墮，　　餘分皆墮落。"
  },
  {
    "segmentnr":"t0664c05_0",
    "original":"如是我慢結，　　眾結之所依，"
  },
  {
    "segmentnr":"t0664c06_13",
    "original":"我慢結斷時，　　諸結皆隨滅。"
  },
  {
    "segmentnr":"t0664c07_0",
    "original":"苾芻斷我慢，　　餘結悉隨斷，"
  },
  {
    "segmentnr":"t0664c08_13",
    "original":"餘結既已斷，　　即得盡苦邊。"
  },
  {
    "segmentnr":"t0664c09_0",
    "original":"既得盡苦邊，　　名已修正智，"
  },
  {
    "segmentnr":"t0664c10_13",
    "original":"心慧善解脫，　　後有畢竟無。"
  },
  {
    "segmentnr":"t0664c11_8",
    "original":"」吾從世尊聞如是語："
  },
  {
    "segmentnr":"t0664c11_14",
    "original":"「苾芻當知！"
  },
  {
    "segmentnr":"t0664c12_17",
    "original":"世有一法，若善修習、善多修習，攝持二利令至圓滿："
  },
  {
    "segmentnr":"t0664c13_15",
    "original":"謂現法利令至圓滿，及後法利令至圓滿；"
  },
  {
    "segmentnr":"t0664c15_5",
    "original":"能成現法利益安樂，能成後法利益安樂，能成現後利益安樂。"
  },
  {
    "segmentnr":"t0664c15_10",
    "original":"云何一法？"
  },
  {
    "segmentnr":"t0664c16_4",
    "original":"謂於所修諸善法中，修不放逸。"
  },
  {
    "segmentnr":"t0664c16_9",
    "original":"所以者何？"
  },
  {
    "segmentnr":"t0664c19_2",
    "original":"若於所修諸善法中，於不放逸能善修習、善多修習，便能攝持二種義利令至圓滿，廣說乃至能成現後利益安樂。"
  },
  {
    "segmentnr":"t0664c20_14",
    "original":"是名一法，若善修習、善多修習，攝持二利，廣說乃至能成現後利益安樂。"
  },
  {
    "segmentnr":"t0664c21_8",
    "original":"」爾時，世尊重攝此義而說頌曰："
  },
  {
    "segmentnr":"t0664c22_0",
    "original":"「諸有多聞人，　　能捨貪財位，"
  },
  {
    "segmentnr":"t0664c23_13",
    "original":"勤修不放逸，　　證常樂涅槃。"
  },
  {
    "segmentnr":"t0664c24_0",
    "original":"智人無放逸，　　能攝持二利，"
  },
  {
    "segmentnr":"t0664c25_13",
    "original":"謂現法當來，　　俱令至圓滿。"
  },
  {
    "segmentnr":"t0664c26_0",
    "original":"諸有善能成，　　現後俱利樂，"
  },
  {
    "segmentnr":"t0664c27_13",
    "original":"前後眾賢聖，　　皆稱為智人。"
  },
  {
    "segmentnr":"t0664c28_8",
    "original":"」重攝前經嗢柁南曰："
  },
  {
    "segmentnr":"t0664c29_0",
    "original":"蓋、結、劫、兩心　　業、二意前行"
  },
  {
    "segmentnr":"t0665a01_0",
    "original":"僧破及僧和　　斷慢、修不逸"
  },
  {
    "segmentnr":"t0665a02_8",
    "original":"吾從世尊聞如是語："
  },
  {
    "segmentnr":"t0665a02_14",
    "original":"「苾芻當知！"
  },
  {
    "segmentnr":"t0665a03_12",
    "original":"若諸有情永斷一法，我證彼定得不還果。"
  },
  {
    "segmentnr":"t0665a03_17",
    "original":"云何一法？"
  },
  {
    "segmentnr":"t0665a04_2",
    "original":"謂是於貪。"
  },
  {
    "segmentnr":"t0665a04_7",
    "original":"所以者何？"
  },
  {
    "segmentnr":"t0665a05_10",
    "original":"一切有情由貪染故，數數還來墮諸惡趣受生死苦。"
  },
  {
    "segmentnr":"t0665a07_1",
    "original":"若能永斷如是一法，我證彼定得不還果，不復還來生此世間。"
  },
  {
    "segmentnr":"t0665a07_6",
    "original":"是故我說："
  },
  {
    "segmentnr":"t0665a08_5",
    "original":"若諸有情永斷一法，我證彼定得不還果。"
  },
  {
    "segmentnr":"t0665a09_1",
    "original":"」爾時，世尊重攝此義而說頌曰："
  },
  {
    "segmentnr":"t0665a10_0",
    "original":"「我觀諸有情，　　由貪之所染，"
  },
  {
    "segmentnr":"t0665a11_13",
    "original":"還來墮惡趣，　　受生死輪迴。"
  },
  {
    "segmentnr":"t0665a12_0",
    "original":"若能正了知，　　永斷此貪者，"
  },
  {
    "segmentnr":"t0665a13_13",
    "original":"定得不還果，　　不來生此間。"
  },
  {
    "segmentnr":"t0665a14_8",
    "original":"」吾從世尊聞如是語："
  },
  {
    "segmentnr":"t0665a14_14",
    "original":"「苾芻當知！"
  },
  {
    "segmentnr":"t0665a15_13",
    "original":"若諸有情永斷一法，我證彼定得不還果。"
  },
  {
    "segmentnr":"t0665a15_18",
    "original":"云何一法？"
  },
  {
    "segmentnr":"t0665a16_3",
    "original":"謂是於瞋。"
  },
  {
    "segmentnr":"t0665a16_8",
    "original":"所以者何？"
  },
  {
    "segmentnr":"t0665a17_10",
    "original":"一切有情由瞋染故，數數還來墮諸惡趣受生死苦。"
  },
  {
    "segmentnr":"t0665a19_1",
    "original":"若能永斷如是一法，我證彼定得不還果，不復還來生此世間。"
  },
  {
    "segmentnr":"t0665a19_6",
    "original":"是故我說："
  },
  {
    "segmentnr":"t0665a20_5",
    "original":"若諸有情永斷一法，我證彼定得不還果。"
  },
  {
    "segmentnr":"t0665a21_1",
    "original":"」爾時，世尊重攝此義而說頌曰："
  },
  {
    "segmentnr":"t0665a22_0",
    "original":"「我觀諸有情，　　由瞋之所染，"
  },
  {
    "segmentnr":"t0665a23_13",
    "original":"還來墮惡趣，　　受生死輪迴。"
  },
  {
    "segmentnr":"t0665a24_0",
    "original":"若能正了知，　　永斷此瞋者，"
  },
  {
    "segmentnr":"t0665a25_13",
    "original":"定得不還果，　　不來生此間。"
  },
  {
    "segmentnr":"t0665a26_8",
    "original":"」吾從世尊聞如是語："
  },
  {
    "segmentnr":"t0665a26_14",
    "original":"「苾芻當知！"
  },
  {
    "segmentnr":"t0665a27_13",
    "original":"若諸有情永斷一法，我證彼定得不還果。"
  },
  {
    "segmentnr":"t0665a27_18",
    "original":"云何一法？"
  },
  {
    "segmentnr":"t0665a28_3",
    "original":"謂是於癡。"
  },
  {
    "segmentnr":"t0665a28_8",
    "original":"所以者何？"
  },
  {
    "segmentnr":"t0665a29_10",
    "original":"一切有情由癡染故，數數還來墮諸惡趣受生死苦。"
  },
  {
    "segmentnr":"t0665b02_1",
    "original":"若能永斷如是一法，我證彼定得不還果，不復還來生此世間。"
  },
  {
    "segmentnr":"t0665b02_6",
    "original":"是故我說："
  },
  {
    "segmentnr":"t0665b03_5",
    "original":"若諸有情永斷一法，我證彼定得不還果。"
  },
  {
    "segmentnr":"t0665b04_1",
    "original":"」爾時，世尊重攝此義而說頌曰："
  },
  {
    "segmentnr":"t0665b05_0",
    "original":"「我觀諸有情，　　由癡之所染，"
  },
  {
    "segmentnr":"t0665b06_13",
    "original":"還來墮惡趣，　　受生死輪迴。"
  },
  {
    "segmentnr":"t0665b07_0",
    "original":"若能正了知，　　永斷此癡者，"
  },
  {
    "segmentnr":"t0665b08_13",
    "original":"定得不還果，　　不來生此間。"
  },
  {
    "segmentnr":"t0665b09_8",
    "original":"」吾從世尊聞如是語："
  },
  {
    "segmentnr":"t0665b09_14",
    "original":"「苾芻當知！"
  },
  {
    "segmentnr":"t0665b10_13",
    "original":"若諸有情永斷一法，我證彼定得不還果。"
  },
  {
    "segmentnr":"t0665b10_18",
    "original":"云何一法？"
  },
  {
    "segmentnr":"t0665b11_4",
    "original":"謂是於覆。"
  },
  {
    "segmentnr":"t0665b11_9",
    "original":"所以者何？"
  },
  {
    "segmentnr":"t0665b12_11",
    "original":"一切有情由覆染故，數數還來墮諸惡趣受生死苦。"
  },
  {
    "segmentnr":"t0665b14_2",
    "original":"若能永斷如是一法，我證彼定得不還果，不復還來生此世間。"
  },
  {
    "segmentnr":"t0665b14_7",
    "original":"是故我說："
  },
  {
    "segmentnr":"t0665b15_5",
    "original":"若諸有情永斷一法，我證彼定得不還果。"
  },
  {
    "segmentnr":"t0665b16_1",
    "original":"」爾時，世尊重攝此義而說頌曰："
  },
  {
    "segmentnr":"t0665b17_0",
    "original":"「我觀諸有情，　　由覆之所染，"
  },
  {
    "segmentnr":"t0665b18_13",
    "original":"還來墮惡趣，　　受生死輪迴。"
  },
  {
    "segmentnr":"t0665b19_0",
    "original":"若能正了知，　　永斷此覆者，"
  },
  {
    "segmentnr":"t0665b20_13",
    "original":"定得不還果，　　不來生此間。"
  },
  {
    "segmentnr":"t0665b21_8",
    "original":"」吾從世尊聞如是語："
  },
  {
    "segmentnr":"t0665b21_14",
    "original":"「苾芻當知！"
  },
  {
    "segmentnr":"t0665b22_12",
    "original":"若諸有情永斷一法，我證彼定得不還果。"
  },
  {
    "segmentnr":"t0665b22_17",
    "original":"云何一法？"
  },
  {
    "segmentnr":"t0665b23_2",
    "original":"謂是於惱。"
  },
  {
    "segmentnr":"t0665b23_7",
    "original":"所以者何？"
  },
  {
    "segmentnr":"t0665b24_9",
    "original":"一切有情由惱染故，數數還來墮諸惡趣受生死苦。"
  },
  {
    "segmentnr":"t0665b26_1",
    "original":"若能永斷如是一法，我證彼定得不還果，不復還來生此世間。"
  },
  {
    "segmentnr":"t0665b26_6",
    "original":"是故我說："
  },
  {
    "segmentnr":"t0665b27_5",
    "original":"若諸有情永斷一法，我證彼定得不還果。"
  },
  {
    "segmentnr":"t0665b28_1",
    "original":"」爾時，世尊重攝此義而說頌曰："
  },
  {
    "segmentnr":"t0665b29_0",
    "original":"「我觀諸有情，　　由惱之所染，"
  },
  {
    "segmentnr":"t0665c01_13",
    "original":"還來墮惡趣，　　受生死輪迴。"
  },
  {
    "segmentnr":"t0665c02_0",
    "original":"若能正了知，　　永斷此惱者，"
  },
  {
    "segmentnr":"t0665c03_13",
    "original":"定得不還果，　　不來生此間。"
  },
  {
    "segmentnr":"t0665c04_8",
    "original":"」吾從世尊聞如是語："
  },
  {
    "segmentnr":"t0665c04_14",
    "original":"「苾芻當知！"
  },
  {
    "segmentnr":"t0665c05_12",
    "original":"若諸有情永斷一法，我證彼定得不還果。"
  },
  {
    "segmentnr":"t0665c05_17",
    "original":"云何一法？"
  },
  {
    "segmentnr":"t0665c06_2",
    "original":"謂是於忿。"
  },
  {
    "segmentnr":"t0665c06_7",
    "original":"所以者何？"
  },
  {
    "segmentnr":"t0665c07_10",
    "original":"一切有情由忿染故，數數還來墮諸惡趣受生死苦。"
  },
  {
    "segmentnr":"t0665c09_1",
    "original":"若能永斷如是一法，我證彼定得不還果，不復還來生此世間。"
  },
  {
    "segmentnr":"t0665c09_6",
    "original":"是故我說："
  },
  {
    "segmentnr":"t0665c10_5",
    "original":"若諸有情永斷一法，我證彼定得不還果。"
  },
  {
    "segmentnr":"t0665c11_1",
    "original":"」爾時，世尊重攝此義而說頌曰："
  },
  {
    "segmentnr":"t0665c12_0",
    "original":"「我觀諸有情，　　由忿之所染，"
  },
  {
    "segmentnr":"t0665c13_13",
    "original":"還來墮惡趣，　　受生死輪迴。"
  },
  {
    "segmentnr":"t0665c14_0",
    "original":"若能正了知，　　永斷此忿者，"
  },
  {
    "segmentnr":"t0665c15_13",
    "original":"定得不還果，　　不來生此間。"
  },
  {
    "segmentnr":"t0665c16_8",
    "original":"」吾從世尊聞如是語："
  },
  {
    "segmentnr":"t0665c16_14",
    "original":"「苾芻當知！"
  },
  {
    "segmentnr":"t0665c17_12",
    "original":"若諸有情永斷一法，我證彼定得不還果。"
  },
  {
    "segmentnr":"t0665c17_17",
    "original":"云何一法？"
  },
  {
    "segmentnr":"t0665c18_2",
    "original":"謂是於恨。"
  },
  {
    "segmentnr":"t0665c18_7",
    "original":"所以者何？"
  },
  {
    "segmentnr":"t0665c19_10",
    "original":"一切有情由恨染故，數數還來墮諸惡趣受生死苦。"
  },
  {
    "segmentnr":"t0665c21_2",
    "original":"若能永斷如是一法，我證彼定得不還果，不復還來生此世間。"
  },
  {
    "segmentnr":"t0665c21_7",
    "original":"是故我說："
  },
  {
    "segmentnr":"t0665c22_6",
    "original":"若諸有情永斷一法，我證彼定得不還果。"
  },
  {
    "segmentnr":"t0665c23_2",
    "original":"」爾時，世尊重攝此義而說頌曰："
  },
  {
    "segmentnr":"t0665c24_0",
    "original":"「我觀諸有情，　　由恨之所染，"
  },
  {
    "segmentnr":"t0665c25_13",
    "original":"還來墮惡趣，　　受生死輪迴。"
  },
  {
    "segmentnr":"t0666a01_0",
    "original":"若能正了知，　　永斷此恨者，"
  },
  {
    "segmentnr":"t0666a02_13",
    "original":"定得不還果，　　不來生此間。"
  },
  {
    "segmentnr":"t0666a03_8",
    "original":"」吾從世尊聞如是語："
  },
  {
    "segmentnr":"t0666a03_14",
    "original":"「苾芻當知！"
  },
  {
    "segmentnr":"t0666a04_13",
    "original":"若諸有情永斷一法，我證彼定得不還果。"
  },
  {
    "segmentnr":"t0666a04_18",
    "original":"云何一法？"
  },
  {
    "segmentnr":"t0666a05_3",
    "original":"謂是於嫉。"
  },
  {
    "segmentnr":"t0666a05_8",
    "original":"所以者何？"
  },
  {
    "segmentnr":"t0666a06_10",
    "original":"一切有情由嫉染故，數數還來墮諸惡趣受生死苦。"
  },
  {
    "segmentnr":"t0666a08_1",
    "original":"若能永斷如是一法，我證彼定得不還果，不復還來生此世間。"
  },
  {
    "segmentnr":"t0666a09_6",
    "original":"是故我說，若諸有情永斷一法，我證彼定，得不還果。"
  },
  {
    "segmentnr":"t0666a10_1",
    "original":"」爾時，世尊重攝此義而說頌曰："
  },
  {
    "segmentnr":"t0666a11_0",
    "original":"「我觀諸有情，　　由嫉之所染，"
  },
  {
    "segmentnr":"t0666a12_13",
    "original":"還來墮惡趣，　　受生死輪迴。"
  },
  {
    "segmentnr":"t0666a13_0",
    "original":"若能正了知，　　永斷此嫉者，"
  },
  {
    "segmentnr":"t0666a14_13",
    "original":"定得不還果，　　不來生此間。"
  },
  {
    "segmentnr":"t0666a15_8",
    "original":"」吾從世尊聞如是語："
  },
  {
    "segmentnr":"t0666a15_14",
    "original":"「苾芻當知！"
  },
  {
    "segmentnr":"t0666a16_12",
    "original":"若諸有情永斷一法，我證彼定得不還果。"
  },
  {
    "segmentnr":"t0666a16_17",
    "original":"云何一法？"
  },
  {
    "segmentnr":"t0666a17_2",
    "original":"謂是於慳。"
  },
  {
    "segmentnr":"t0666a17_7",
    "original":"所以者何？"
  },
  {
    "segmentnr":"t0666a18_9",
    "original":"一切有情由慳染故，數數還來墮諸惡趣受生死苦。"
  },
  {
    "segmentnr":"t0666a20_1",
    "original":"若能永斷如是一法，我證彼定得不還果，不復還來生此世間。"
  },
  {
    "segmentnr":"t0666a20_6",
    "original":"是故我說："
  },
  {
    "segmentnr":"t0666a21_5",
    "original":"若諸有情永斷一法，我證彼定得不還果。"
  },
  {
    "segmentnr":"t0666a22_1",
    "original":"」爾時，世尊重攝此義而說頌曰："
  },
  {
    "segmentnr":"t0666a23_0",
    "original":"「我觀諸有情，　　由慳之所染，"
  },
  {
    "segmentnr":"t0666a24_13",
    "original":"還來墮惡趣，　　受生死輪迴。"
  },
  {
    "segmentnr":"t0666a25_0",
    "original":"若能正了知，　　永斷此慳者，"
  },
  {
    "segmentnr":"t0666a26_13",
    "original":"定得不還果，　　不來生此間。"
  },
  {
    "segmentnr":"t0666a27_8",
    "original":"」吾從世尊聞如是語："
  },
  {
    "segmentnr":"t0666a27_14",
    "original":"「苾芻當知！"
  },
  {
    "segmentnr":"t0666a28_13",
    "original":"若諸有情永斷一法，我證彼定得不還果。"
  },
  {
    "segmentnr":"t0666a28_18",
    "original":"云何一法？"
  },
  {
    "segmentnr":"t0666a29_3",
    "original":"謂是於耽。"
  },
  {
    "segmentnr":"t0666a29_8",
    "original":"所以者何？"
  },
  {
    "segmentnr":"t0666b01_11",
    "original":"一切有情由耽染故，數數還來墮諸惡趣受生死苦。"
  },
  {
    "segmentnr":"t0666b03_1",
    "original":"若能永斷如是一法，我證彼定得不還果，不復還來生此世間。"
  },
  {
    "segmentnr":"t0666b03_6",
    "original":"是故我說："
  },
  {
    "segmentnr":"t0666b04_5",
    "original":"若諸有情永斷一法，我證彼定得不還果。"
  },
  {
    "segmentnr":"t0666b05_1",
    "original":"」爾時，世尊重攝此義而說頌曰："
  },
  {
    "segmentnr":"t0666b06_0",
    "original":"「我觀諸有情，　　由耽之所染，"
  },
  {
    "segmentnr":"t0666b07_13",
    "original":"還來墮惡趣，　　受生死輪迴。"
  },
  {
    "segmentnr":"t0666b08_0",
    "original":"若能正了知，　　永斷此耽者，"
  },
  {
    "segmentnr":"t0666b09_13",
    "original":"定得不還果，　　不來生此間。"
  },
  {
    "segmentnr":"t0666b10_8",
    "original":"」吾從世尊聞如是語："
  },
  {
    "segmentnr":"t0666b10_14",
    "original":"「苾芻當知！"
  },
  {
    "segmentnr":"t0666b11_13",
    "original":"若諸有情永斷一法，我證彼定得不還果。"
  },
  {
    "segmentnr":"t0666b11_18",
    "original":"云何一法？"
  },
  {
    "segmentnr":"t0666b12_3",
    "original":"謂是於慢。"
  },
  {
    "segmentnr":"t0666b12_8",
    "original":"所以者何？"
  },
  {
    "segmentnr":"t0666b13_10",
    "original":"一切有情由慢染故，數數還來墮諸惡趣受生死苦。"
  },
  {
    "segmentnr":"t0666b15_2",
    "original":"若能永斷如是一法，我證彼定得不還果，不復還來生此世間。"
  },
  {
    "segmentnr":"t0666b15_7",
    "original":"是故我說："
  },
  {
    "segmentnr":"t0666b16_6",
    "original":"若諸有情永斷一法，我證彼定得不還果。"
  },
  {
    "segmentnr":"t0666b17_2",
    "original":"」爾時，世尊重攝此義而說頌曰："
  },
  {
    "segmentnr":"t0666b18_0",
    "original":"「我觀諸有情，　　由慢之所染，"
  },
  {
    "segmentnr":"t0666b19_13",
    "original":"還來墮惡趣，　　受生死輪迴。"
  },
  {
    "segmentnr":"t0666b20_0",
    "original":"若能正了知，　　永斷此慢者，"
  },
  {
    "segmentnr":"t0666b21_13",
    "original":"定得不還果，　　不來生此間。"
  },
  {
    "segmentnr":"t0666b22_8",
    "original":"」吾從世尊聞如是語："
  },
  {
    "segmentnr":"t0666b22_14",
    "original":"「苾芻當知！"
  },
  {
    "segmentnr":"t0666b23_12",
    "original":"若諸有情永斷一法，我證彼定得不還果。"
  },
  {
    "segmentnr":"t0666b23_17",
    "original":"云何一法？"
  },
  {
    "segmentnr":"t0666b24_2",
    "original":"謂是於害。"
  },
  {
    "segmentnr":"t0666b24_7",
    "original":"所以者何？"
  },
  {
    "segmentnr":"t0666b25_9",
    "original":"一切有情由害染故，數數還來墮諸惡趣受生死苦。"
  },
  {
    "segmentnr":"t0666b27_1",
    "original":"若能永斷如是一法，我證彼定得不還果，不復還來生此世間。"
  },
  {
    "segmentnr":"t0666b27_6",
    "original":"是故我說："
  },
  {
    "segmentnr":"t0666b28_5",
    "original":"若諸有情永斷一法，我證彼定得不還果。"
  },
  {
    "segmentnr":"t0666b29_1",
    "original":"」爾時，世尊重攝此義而說頌曰："
  },
  {
    "segmentnr":"t0666c01_0",
    "original":"「我觀諸有情，　　由害之所染，"
  },
  {
    "segmentnr":"t0666c02_13",
    "original":"還來墮惡趣，　　受生死輪迴。"
  },
  {
    "segmentnr":"t0666c03_0",
    "original":"若能正了知，　　永斷此害者，"
  },
  {
    "segmentnr":"t0666c04_13",
    "original":"定得不還果，　　不來生此間。"
  },
  {
    "segmentnr":"t0666c05_8",
    "original":"」重攝前經嗢柁南曰："
  },
  {
    "segmentnr":"t0666c06_0",
    "original":"貪欲、瞋恚、癡　　覆藏、惱及忿"
  },
  {
    "segmentnr":"t0666c07_0",
    "original":"怨恨、嫉與慳　　耽嗜、慢、將害"
  },
  {
    "segmentnr":"t0666c08_8",
    "original":"吾從世尊聞如是語："
  },
  {
    "segmentnr":"t0666c08_14",
    "original":"「苾芻當知！"
  },
  {
    "segmentnr":"t0666c09_13",
    "original":"若諸有情永念一法，我證彼定得不還果。"
  },
  {
    "segmentnr":"t0666c09_19",
    "original":"云何為一法？"
  },
  {
    "segmentnr":"t0666c10_4",
    "original":"謂是念佛。"
  },
  {
    "segmentnr":"t0666c10_9",
    "original":"所以者何？"
  },
  {
    "segmentnr":"t0666c11_12",
    "original":"一切有情由不念佛故，數數還來墮諸惡趣受生死苦。"
  },
  {
    "segmentnr":"t0666c13_2",
    "original":"若能常念如是一法，我證彼定得不還果，不復還來生此世間。"
  },
  {
    "segmentnr":"t0666c13_7",
    "original":"是故我說："
  },
  {
    "segmentnr":"t0666c14_6",
    "original":"若諸有情能念一法，我證彼定得不還果。"
  },
  {
    "segmentnr":"t0666c15_2",
    "original":"」爾時，世尊重攝此義而說頌曰："
  },
  {
    "segmentnr":"t0666c16_0",
    "original":"「我觀諸有情，　　由不念佛故，"
  },
  {
    "segmentnr":"t0666c17_13",
    "original":"還來墮惡趣，　　受生死輪迴。"
  },
  {
    "segmentnr":"t0666c18_0",
    "original":"若能正了知，　　永念於佛者，"
  },
  {
    "segmentnr":"t0666c19_13",
    "original":"定得不還果，　　不來生此間。"
  },
  {
    "segmentnr":"t0666c20_8",
    "original":"」吾從世尊聞如是語："
  },
  {
    "segmentnr":"t0666c20_14",
    "original":"「苾芻當知！"
  },
  {
    "segmentnr":"t0666c21_12",
    "original":"若諸有情永念一法，我證彼定得不還果。"
  },
  {
    "segmentnr":"t0666c21_18",
    "original":"云何為一法？"
  },
  {
    "segmentnr":"t0666c22_3",
    "original":"謂是念法。"
  },
  {
    "segmentnr":"t0666c22_8",
    "original":"所以者何？"
  },
  {
    "segmentnr":"t0666c23_12",
    "original":"一切有情由不念法，數數還來墮諸惡趣受生死苦。"
  },
  {
    "segmentnr":"t0666c25_2",
    "original":"若能常念如是一法，我證彼定得不還果，不復還來生此世間。"
  },
  {
    "segmentnr":"t0666c25_7",
    "original":"是故我說："
  },
  {
    "segmentnr":"t0666c26_6",
    "original":"若諸有情能念一法，我證彼定得不還果。"
  },
  {
    "segmentnr":"t0666c27_2",
    "original":"」爾時，世尊重攝此義而說頌曰："
  },
  {
    "segmentnr":"t0666c28_0",
    "original":"「我觀諸有情，　　由不念法故，"
  },
  {
    "segmentnr":"t0666c29_13",
    "original":"還來墮惡趣，　　受生死輪迴。"
  },
  {
    "segmentnr":"t0667a01_0",
    "original":"若能正了知，　　永念於法者，"
  },
  {
    "segmentnr":"t0667a02_13",
    "original":"定得不還果，　　不來生此間。"
  },
  {
    "segmentnr":"t0667a03_8",
    "original":"」吾從世尊聞如是語："
  },
  {
    "segmentnr":"t0667a03_14",
    "original":"「苾芻當知！"
  },
  {
    "segmentnr":"t0667a04_12",
    "original":"若諸有情永念一法，我證彼定得不還果。"
  },
  {
    "segmentnr":"t0667a04_18",
    "original":"云何為一法？"
  },
  {
    "segmentnr":"t0667a05_4",
    "original":"謂是念聖眾。"
  },
  {
    "segmentnr":"t0667a05_9",
    "original":"所以者何？"
  },
  {
    "segmentnr":"t0667a06_14",
    "original":"一切有情由不念聖眾故，數數還來墮諸惡趣受生死苦。"
  },
  {
    "segmentnr":"t0667a08_3",
    "original":"若能常念如是一法，我證彼定得不還果，不復還來生此世間。"
  },
  {
    "segmentnr":"t0667a08_8",
    "original":"是故我說："
  },
  {
    "segmentnr":"t0667a09_6",
    "original":"若諸有情能念一法，我證彼定得不還果。"
  },
  {
    "segmentnr":"t0667a10_1",
    "original":"」爾時，世尊重攝此義而說頌曰："
  },
  {
    "segmentnr":"t0667a11_0",
    "original":"「我觀諸有情，　　由不念聖眾，"
  },
  {
    "segmentnr":"t0667a12_13",
    "original":"還來墮惡趣，　　受生死輪迴。"
  },
  {
    "segmentnr":"t0667a13_0",
    "original":"若能正了知，　　永念於聖眾，"
  },
  {
    "segmentnr":"t0667a14_13",
    "original":"定得不還果，　　不來生此間。"
  },
  {
    "segmentnr":"t0667a15_8",
    "original":"」吾從世尊聞如是語："
  },
  {
    "segmentnr":"t0667a15_14",
    "original":"「苾芻當知！"
  },
  {
    "segmentnr":"t0667a16_12",
    "original":"若諸有情永念一法，我證彼定得不還果。"
  },
  {
    "segmentnr":"t0667a16_18",
    "original":"云何為一法？"
  },
  {
    "segmentnr":"t0667a17_3",
    "original":"謂是念戒。"
  },
  {
    "segmentnr":"t0667a17_8",
    "original":"所以者何？"
  },
  {
    "segmentnr":"t0667a18_11",
    "original":"一切有情由不念戒故，數數還來墮諸惡趣受生死苦。"
  },
  {
    "segmentnr":"t0667a20_1",
    "original":"若能常念如是一法，我證彼定得不還果，不復還來生此世間。"
  },
  {
    "segmentnr":"t0667a20_6",
    "original":"是故我說："
  },
  {
    "segmentnr":"t0667a21_4",
    "original":"若諸有情能念一法，我證彼定得不還果。"
  },
  {
    "segmentnr":"t0667a21_19",
    "original":"」爾時，世尊重攝此義而說頌曰："
  },
  {
    "segmentnr":"t0667a22_0",
    "original":"「我觀諸有情，　　由不念戒故，"
  },
  {
    "segmentnr":"t0667a23_13",
    "original":"還來墮惡趣，　　受生死輪迴。"
  },
  {
    "segmentnr":"t0667a24_0",
    "original":"若能正了知，　　永念於戒者，"
  },
  {
    "segmentnr":"t0667a25_13",
    "original":"定得不還果，　　不來生此間。"
  },
  {
    "segmentnr":"t0667a26_8",
    "original":"」吾從世尊聞如是語："
  },
  {
    "segmentnr":"t0667a26_14",
    "original":"「苾芻當知！"
  },
  {
    "segmentnr":"t0667a27_12",
    "original":"若諸有情永念一法，我證彼定得不還果。"
  },
  {
    "segmentnr":"t0667a27_18",
    "original":"云何為一法？"
  },
  {
    "segmentnr":"t0667a28_3",
    "original":"謂是念施。"
  },
  {
    "segmentnr":"t0667a28_8",
    "original":"所以者何？"
  },
  {
    "segmentnr":"t0667a29_11",
    "original":"一切有情由不念施故，數數還來墮諸惡趣受生死苦。"
  },
  {
    "segmentnr":"t0667b02_2",
    "original":"若能常念如是一法，我證彼定得不還果，不復還來生此世間。"
  },
  {
    "segmentnr":"t0667b02_7",
    "original":"是故我說："
  },
  {
    "segmentnr":"t0667b03_6",
    "original":"若諸有情能念一法，我證彼定得不還果。"
  },
  {
    "segmentnr":"t0667b04_2",
    "original":"」爾時，世尊重攝此義而說頌曰："
  },
  {
    "segmentnr":"t0667b05_0",
    "original":"「我觀諸有情，　　由不念施故，"
  },
  {
    "segmentnr":"t0667b06_13",
    "original":"還來墮惡趣，　　受生死輪迴。"
  },
  {
    "segmentnr":"t0667b07_0",
    "original":"若能正了知，　　永念於施者，"
  },
  {
    "segmentnr":"t0667b08_13",
    "original":"定得不還果，　　不來生此間。"
  },
  {
    "segmentnr":"t0667b09_8",
    "original":"」吾從世尊聞如是語："
  },
  {
    "segmentnr":"t0667b09_14",
    "original":"「苾芻當知！"
  },
  {
    "segmentnr":"t0667b10_13",
    "original":"若諸有情永念一法，我證彼定得不還果。"
  },
  {
    "segmentnr":"t0667b10_19",
    "original":"云何為一法？"
  },
  {
    "segmentnr":"t0667b11_4",
    "original":"謂是念天。"
  },
  {
    "segmentnr":"t0667b11_9",
    "original":"所以者何？"
  },
  {
    "segmentnr":"t0667b12_12",
    "original":"一切有情由不念天故，數數還來墮諸惡趣受生死苦。"
  },
  {
    "segmentnr":"t0667b14_3",
    "original":"若能常念如是一法，我證彼定得不還果，不復還來生此世間。"
  },
  {
    "segmentnr":"t0667b14_8",
    "original":"是故我說："
  },
  {
    "segmentnr":"t0667b15_7",
    "original":"若諸有情能念一法，我證彼定得不還果。"
  },
  {
    "segmentnr":"t0667b16_3",
    "original":"」爾時，世尊重攝此義而說頌曰："
  },
  {
    "segmentnr":"t0667b17_0",
    "original":"「我觀諸有情，　　由不念天故，"
  },
  {
    "segmentnr":"t0667b18_13",
    "original":"還來墮惡趣，　　受生死輪迴。"
  },
  {
    "segmentnr":"t0667b19_0",
    "original":"若能正了知，　　永念於天者，"
  },
  {
    "segmentnr":"t0667b20_13",
    "original":"定得不還果，　　不來生此間。"
  },
  {
    "segmentnr":"t0667b21_8",
    "original":"」吾從世尊聞如是語："
  },
  {
    "segmentnr":"t0667b21_14",
    "original":"「苾芻當知！"
  },
  {
    "segmentnr":"t0667b22_12",
    "original":"若諸有情永念一法，我證彼定得不還果。"
  },
  {
    "segmentnr":"t0667b22_18",
    "original":"云何為一法？"
  },
  {
    "segmentnr":"t0667b23_4",
    "original":"謂是念休息。"
  },
  {
    "segmentnr":"t0667b23_9",
    "original":"所以者何？"
  },
  {
    "segmentnr":"t0667b24_14",
    "original":"一切有情由不念休息故，數數還來墮諸惡趣受生死苦。"
  },
  {
    "segmentnr":"t0667b26_4",
    "original":"若能常念如是一法，我證彼定得不還果，不復還來生此世間。"
  },
  {
    "segmentnr":"t0667b26_9",
    "original":"是故我說："
  },
  {
    "segmentnr":"t0667b27_8",
    "original":"若諸有情能念一法，我證彼定得不還果。"
  },
  {
    "segmentnr":"t0667b28_4",
    "original":"」爾時，世尊重攝此義而說頌曰："
  },
  {
    "segmentnr":"t0667b29_0",
    "original":"「我觀諸有情，　　由不念休息，"
  },
  {
    "segmentnr":"t0667c01_13",
    "original":"還來墮惡趣，　　受生死輪迴。"
  },
  {
    "segmentnr":"t0667c02_0",
    "original":"若能正了知，　　永念於休息，"
  },
  {
    "segmentnr":"t0667c03_13",
    "original":"定得不還果，　　不來生此間。"
  },
  {
    "segmentnr":"t0667c04_8",
    "original":"」吾從世尊聞如是語："
  },
  {
    "segmentnr":"t0667c04_14",
    "original":"「苾芻當知！"
  },
  {
    "segmentnr":"t0667c05_12",
    "original":"若諸有情永念一法，我證彼定得不還果。"
  },
  {
    "segmentnr":"t0667c05_18",
    "original":"云何為一法？"
  },
  {
    "segmentnr":"t0667c06_5",
    "original":"謂是念安般。"
  },
  {
    "segmentnr":"t0667c06_10",
    "original":"所以者何？"
  },
  {
    "segmentnr":"t0667c07_15",
    "original":"一切有情由不念安般故，數數還來墮諸惡趣受生死苦。"
  },
  {
    "segmentnr":"t0667c09_5",
    "original":"若能常念如是一法，我證彼定得不還果，不復還來生此世間。"
  },
  {
    "segmentnr":"t0667c09_10",
    "original":"是故我說："
  },
  {
    "segmentnr":"t0667c10_10",
    "original":"若諸有情能念一法，我證彼定得不還果。"
  },
  {
    "segmentnr":"t0667c11_5",
    "original":"」爾時，世尊重攝此義而說頌曰："
  },
  {
    "segmentnr":"t0667c12_0",
    "original":"「我觀諸有情，　　由不念安般，"
  },
  {
    "segmentnr":"t0667c13_13",
    "original":"還來墮惡趣，　　受生死輪迴。"
  },
  {
    "segmentnr":"t0667c14_0",
    "original":"若能正了知，　　永念於安般，"
  },
  {
    "segmentnr":"t0667c15_13",
    "original":"定得不還果，　　不來生此間。"
  },
  {
    "segmentnr":"t0667c16_8",
    "original":"」吾從世尊聞如是語："
  },
  {
    "segmentnr":"t0667c16_14",
    "original":"「苾芻當知！"
  },
  {
    "segmentnr":"t0667c17_13",
    "original":"若諸有情永念一法，我證彼定得不還果。"
  },
  {
    "segmentnr":"t0667c18_1",
    "original":"云何為一法？"
  },
  {
    "segmentnr":"t0667c18_6",
    "original":"謂是念身。"
  },
  {
    "segmentnr":"t0667c18_11",
    "original":"所以者何？"
  },
  {
    "segmentnr":"t0667c19_15",
    "original":"一切有情由不念身故，數數還來墮諸惡趣受生死苦。"
  },
  {
    "segmentnr":"t0667c21_5",
    "original":"若能常念如是一法，我證彼定得不還果，不復還來生此世間。"
  },
  {
    "segmentnr":"t0667c21_10",
    "original":"是故我說："
  },
  {
    "segmentnr":"t0667c22_8",
    "original":"若諸有情能念一法，我證彼定得不還果。"
  },
  {
    "segmentnr":"t0667c23_3",
    "original":"」爾時，世尊重攝此義而說頌曰："
  },
  {
    "segmentnr":"t0667c24_0",
    "original":"「我觀諸有情，　　由不念身故，"
  },
  {
    "segmentnr":"t0667c25_13",
    "original":"還來墮惡趣，　　受生死輪迴。"
  },
  {
    "segmentnr":"t0667c26_0",
    "original":"若能正了知，　　永念於身者，"
  },
  {
    "segmentnr":"t0667c27_13",
    "original":"定得不還果，　　不來生此間。"
  },
  {
    "segmentnr":"t0667c28_8",
    "original":"」吾從世尊聞如是語："
  },
  {
    "segmentnr":"t0667c28_14",
    "original":"「苾芻當知！"
  },
  {
    "segmentnr":"t0667c29_12",
    "original":"若諸有情永念一法，我證彼定得不還果。"
  },
  {
    "segmentnr":"t0667c29_18",
    "original":"云何為一法？"
  },
  {
    "segmentnr":"t0668a01_3",
    "original":"謂是念死。"
  },
  {
    "segmentnr":"t0668a01_8",
    "original":"所以者何？"
  },
  {
    "segmentnr":"t0668a02_11",
    "original":"一切有情由不念死故，數數還來墮諸惡趣受生死苦。"
  },
  {
    "segmentnr":"t0668a04_1",
    "original":"若能常念如是一法，我證彼定得不還果，不復還來生此世間。"
  },
  {
    "segmentnr":"t0668a04_6",
    "original":"是故我說："
  },
  {
    "segmentnr":"t0668a05_5",
    "original":"若諸有情能念一法，我證彼定得不還果。"
  },
  {
    "segmentnr":"t0668a06_1",
    "original":"」爾時，世尊重攝此義而說頌曰："
  },
  {
    "segmentnr":"t0668a07_0",
    "original":"「我觀諸有情，　　由不念死故，"
  },
  {
    "segmentnr":"t0668a08_13",
    "original":"還來墮惡趣，　　受生死輪迴。"
  },
  {
    "segmentnr":"t0668a09_0",
    "original":"若能正了知，　　永念於死者，"
  },
  {
    "segmentnr":"t0668a10_13",
    "original":"定得不還果，　　不來生此間。"
  },
  {
    "segmentnr":"t0668a11_100",
    "original":"」本事經卷第一"
  }
]