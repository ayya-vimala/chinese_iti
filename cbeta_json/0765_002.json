[
  {
    "segmentnr":"t0668a14",
    "original":"2本事經卷第二"
  },
  {
    "segmentnr":"t0668a16",
    "original":"大唐三藏法師玄奘奉　詔譯"
  },
  {
    "segmentnr":"t0668a17",
    "original":"一法品第一之二"
  },
  {
    "segmentnr":"t0668a18",
    "original":"吾從世尊聞如是語："
  },
  {
    "segmentnr":"t0668a18",
    "original":"「苾芻當知！"
  },
  {
    "segmentnr":"t0668a21",
    "original":"若有於貪未如實知、未正遍知、未能永斷，彼於自心未離貪故，不能通達、不能遍知、不能等覺、不能涅槃、不能證得無上安樂。"
  },
  {
    "segmentnr":"t0668a24",
    "original":"若有於貪已如實知、已正遍知、已能永斷，彼於自心已離貪故，即能通達、即能遍知、即能等覺、即能涅槃、即能證得無上安樂。"
  },
  {
    "segmentnr":"t0668a25",
    "original":"是故於貪應如實知、應正遍知、應求永斷，於佛法中當修梵行。」"
  },
  {
    "segmentnr":"t0668a26",
    "original":"爾時，世尊重攝上義而說偈言："
  },
  {
    "segmentnr":"t0668a27",
    "original":"「若於貪未知，"
  },
  {
    "segmentnr":"t0668a27",
    "original":"彼去涅槃遠，"
  },
  {
    "segmentnr":"t0668a28",
    "original":"於貪已知者，"
  },
  {
    "segmentnr":"t0668a28",
    "original":"去涅槃不遙。"
  },
  {
    "segmentnr":"t0668a29",
    "original":"我觀諸有情，"
  },
  {
    "segmentnr":"t0668a29",
    "original":"由貪之所染，"
  },
  {
    "segmentnr":"t0668b01",
    "original":"還來墮惡趣，"
  },
  {
    "segmentnr":"t0668b01",
    "original":"受生死輪迴。"
  },
  {
    "segmentnr":"t0668b02",
    "original":"若能正了知，"
  },
  {
    "segmentnr":"t0668b02",
    "original":"永斷此貪者，"
  },
  {
    "segmentnr":"t0668b03",
    "original":"得上沙門果，"
  },
  {
    "segmentnr":"t0668b03",
    "original":"畢竟不受生。」"
  },
  {
    "segmentnr":"t0668b04",
    "original":"吾從世尊聞如是語："
  },
  {
    "segmentnr":"t0668b04",
    "original":"「苾芻當知！"
  },
  {
    "segmentnr":"t0668b07",
    "original":"若有於瞋未如實知、未正遍知、未能永斷，彼於自心未離瞋故，不能通達、不能遍知、不能等覺、不能涅槃、不能證得無上安樂。"
  },
  {
    "segmentnr":"t0668b10",
    "original":"若有於瞋已如實知、已正遍知、已能永斷，彼於自心已離瞋故，即能通達、即能遍知、即能等覺、即能涅槃、即能證得無上安樂。"
  },
  {
    "segmentnr":"t0668b11",
    "original":"是故於瞋應如實知、應正遍知、應求永斷，於佛法中當修梵行。」"
  },
  {
    "segmentnr":"t0668b12",
    "original":"爾時，世尊重攝上義而說頌曰："
  },
  {
    "segmentnr":"t0668b13",
    "original":"「若於瞋未知，"
  },
  {
    "segmentnr":"t0668b13",
    "original":"彼去涅槃遠，"
  },
  {
    "segmentnr":"t0668b14",
    "original":"於瞋已知者，"
  },
  {
    "segmentnr":"t0668b14",
    "original":"去涅槃不遙。"
  },
  {
    "segmentnr":"t0668b15",
    "original":"我觀諸有情，"
  },
  {
    "segmentnr":"t0668b15",
    "original":"由瞋之所染，"
  },
  {
    "segmentnr":"t0668b16",
    "original":"還來墮惡趣，"
  },
  {
    "segmentnr":"t0668b16",
    "original":"受生死輪迴。"
  },
  {
    "segmentnr":"t0668b17",
    "original":"若能正了知，"
  },
  {
    "segmentnr":"t0668b17",
    "original":"永斷此瞋者，"
  },
  {
    "segmentnr":"t0668b18",
    "original":"得上沙門果，"
  },
  {
    "segmentnr":"t0668b18",
    "original":"畢竟不受生。」"
  },
  {
    "segmentnr":"t0668b19",
    "original":"吾從世尊聞如是語："
  },
  {
    "segmentnr":"t0668b19",
    "original":"「苾芻當知！"
  },
  {
    "segmentnr":"t0668b22",
    "original":"若有於癡未如實知、未正遍知、未能永斷，彼於自心未離癡故，不能通達、不能遍知、不能等覺、不能涅槃、不能證得無上安樂。"
  },
  {
    "segmentnr":"t0668b25",
    "original":"若有於癡已如實知、已正遍知、已能永斷，彼於自心已離癡故，即能通達、即能遍知、即能等覺、即能涅槃、即能證得無上安樂。"
  },
  {
    "segmentnr":"t0668b26",
    "original":"是故於癡應如實知、應正遍知、應求永斷，於佛法中當修梵行。」"
  },
  {
    "segmentnr":"t0668b27",
    "original":"爾時，世尊重攝上義而說頌曰："
  },
  {
    "segmentnr":"t0668b28",
    "original":"「若於癡未知，"
  },
  {
    "segmentnr":"t0668b28",
    "original":"彼去涅槃遠，"
  },
  {
    "segmentnr":"t0668b29",
    "original":"於癡已知者，"
  },
  {
    "segmentnr":"t0668b29",
    "original":"去涅槃不遙。"
  },
  {
    "segmentnr":"t0668c01",
    "original":"我觀諸有情，"
  },
  {
    "segmentnr":"t0668c01",
    "original":"由癡之所染，"
  },
  {
    "segmentnr":"t0668c02",
    "original":"還來墮惡趣，"
  },
  {
    "segmentnr":"t0668c02",
    "original":"受生死輪迴。"
  },
  {
    "segmentnr":"t0668c03",
    "original":"若能正了知，"
  },
  {
    "segmentnr":"t0668c03",
    "original":"永斷此癡者，"
  },
  {
    "segmentnr":"t0668c04",
    "original":"得上沙門果，"
  },
  {
    "segmentnr":"t0668c04",
    "original":"畢竟不受生。」"
  },
  {
    "segmentnr":"t0668c05",
    "original":"吾從世尊聞如是語："
  },
  {
    "segmentnr":"t0668c05",
    "original":"「苾芻當知！"
  },
  {
    "segmentnr":"t0668c08",
    "original":"若有於覆未如實知、未正遍知、未能永斷，彼於自心未離覆故，不能通達、不能遍知、不能等覺、不能涅槃、不能證得無上安樂。"
  },
  {
    "segmentnr":"t0668c11",
    "original":"若有於覆已如實知、已正遍知、已能永斷，彼於自心已離覆故，即能通達、即能遍知、即能等覺、即能涅槃、即能證得無上安樂。"
  },
  {
    "segmentnr":"t0668c12",
    "original":"是故於覆應如實知、應正遍知、應求永斷，於佛法中當修梵行。」"
  },
  {
    "segmentnr":"t0668c13",
    "original":"爾時，世尊重攝上義而說頌曰："
  },
  {
    "segmentnr":"t0668c14",
    "original":"「若於覆未知，"
  },
  {
    "segmentnr":"t0668c14",
    "original":"彼去涅槃遠，"
  },
  {
    "segmentnr":"t0668c15",
    "original":"於覆已知者，"
  },
  {
    "segmentnr":"t0668c15",
    "original":"去涅槃不遙。"
  },
  {
    "segmentnr":"t0668c16",
    "original":"我觀諸有情，"
  },
  {
    "segmentnr":"t0668c16",
    "original":"由覆之所染，"
  },
  {
    "segmentnr":"t0668c17",
    "original":"還來墮惡趣，"
  },
  {
    "segmentnr":"t0668c17",
    "original":"受生死輪迴。"
  },
  {
    "segmentnr":"t0668c18",
    "original":"若能正了知，"
  },
  {
    "segmentnr":"t0668c18",
    "original":"永斷此覆者，"
  },
  {
    "segmentnr":"t0668c19",
    "original":"得上沙門果，"
  },
  {
    "segmentnr":"t0668c19",
    "original":"畢竟不受生。」"
  },
  {
    "segmentnr":"t0668c20",
    "original":"吾從世尊聞如是語："
  },
  {
    "segmentnr":"t0668c20",
    "original":"「苾芻當知！"
  },
  {
    "segmentnr":"t0668c23",
    "original":"若有於惱未如實知、未正遍知、未能永斷，彼於自心未離惱故，不能通達、不能遍知、不能等覺、不能涅槃、不能證得無上安樂。"
  },
  {
    "segmentnr":"t0668c26",
    "original":"若有於惱已如實知、已正遍知、已能永斷，彼於自心已離惱故，即能通達、即能遍知、即能等覺、即能涅槃、即能證得無上安樂。"
  },
  {
    "segmentnr":"t0668c27",
    "original":"是故於惱應如實知、應正遍知、應求永斷，於佛法中當修梵行。」"
  },
  {
    "segmentnr":"t0668c28",
    "original":"爾時，世尊重攝上義而說頌曰："
  },
  {
    "segmentnr":"t0668c29",
    "original":"「若於惱未知，"
  },
  {
    "segmentnr":"t0668c29",
    "original":"彼去涅槃遠，"
  },
  {
    "segmentnr":"t0669a01",
    "original":"於惱已知者，"
  },
  {
    "segmentnr":"t0669a01",
    "original":"去涅槃不遙。"
  },
  {
    "segmentnr":"t0669a02",
    "original":"我觀諸有情，"
  },
  {
    "segmentnr":"t0669a02",
    "original":"由惱之所染，"
  },
  {
    "segmentnr":"t0669a03",
    "original":"還來墮惡趣，"
  },
  {
    "segmentnr":"t0669a03",
    "original":"受生死輪迴。"
  },
  {
    "segmentnr":"t0669a04",
    "original":"若能正了知，"
  },
  {
    "segmentnr":"t0669a04",
    "original":"永斷此惱者，"
  },
  {
    "segmentnr":"t0669a05",
    "original":"得上沙門果，"
  },
  {
    "segmentnr":"t0669a05",
    "original":"畢竟不受生。」"
  },
  {
    "segmentnr":"t0669a06",
    "original":"吾從世尊聞如是語："
  },
  {
    "segmentnr":"t0669a06",
    "original":"「苾芻當知！"
  },
  {
    "segmentnr":"t0669a09",
    "original":"若有於忿未如實知、未正遍知、未能永斷，彼於自心未離忿故，不能通達、不能遍知、不能等覺、不能涅槃、不能證得無上安樂。"
  },
  {
    "segmentnr":"t0669a12",
    "original":"若有於忿已如實知、已正遍知、已能永斷，彼於自心已離忿故，即能通達、即能遍知、即能等覺、即能涅槃、即能證得無上安樂。"
  },
  {
    "segmentnr":"t0669a13",
    "original":"是故於忿應如實知、應正遍知、應求永斷，於佛法中當修梵行。」"
  },
  {
    "segmentnr":"t0669a14",
    "original":"爾時，世尊重攝上義而說頌曰："
  },
  {
    "segmentnr":"t0669a15",
    "original":"「若於忿未知，"
  },
  {
    "segmentnr":"t0669a15",
    "original":"彼去涅槃遠，"
  },
  {
    "segmentnr":"t0669a16",
    "original":"於忿已知者，"
  },
  {
    "segmentnr":"t0669a16",
    "original":"去涅槃不遙。"
  },
  {
    "segmentnr":"t0669a17",
    "original":"我觀諸有情，"
  },
  {
    "segmentnr":"t0669a17",
    "original":"由忿之所染，"
  },
  {
    "segmentnr":"t0669a18",
    "original":"還來墮惡趣，"
  },
  {
    "segmentnr":"t0669a18",
    "original":"受生死輪迴。"
  },
  {
    "segmentnr":"t0669a19",
    "original":"若能正了知，"
  },
  {
    "segmentnr":"t0669a19",
    "original":"永斷此忿者，"
  },
  {
    "segmentnr":"t0669a20",
    "original":"得上沙門果，"
  },
  {
    "segmentnr":"t0669a20",
    "original":"畢竟不受生。」"
  },
  {
    "segmentnr":"t0669a21",
    "original":"吾從世尊聞如是語："
  },
  {
    "segmentnr":"t0669a21",
    "original":"「苾芻當知！"
  },
  {
    "segmentnr":"t0669a24",
    "original":"若有於恨未如實知、未正遍知、未能永斷，彼於自心未離恨故，不能通達、不能遍知、不能等覺、不能涅槃、不能證得無上安樂。"
  },
  {
    "segmentnr":"t0669a27",
    "original":"若有於恨已如實知、已正遍知、已能永斷，彼於自心已離恨故，即能通達、即能遍知、即能等覺、即能涅槃、即能證得無上安樂。"
  },
  {
    "segmentnr":"t0669a28",
    "original":"是故於恨應如實知、應正遍知、應求永斷，於佛法中當修梵行。」"
  },
  {
    "segmentnr":"t0669a29",
    "original":"爾時，世尊重攝上義而說頌曰："
  },
  {
    "segmentnr":"t0669b01",
    "original":"「若於恨未知，"
  },
  {
    "segmentnr":"t0669b01",
    "original":"彼去涅槃遠，"
  },
  {
    "segmentnr":"t0669b02",
    "original":"於恨已知者，"
  },
  {
    "segmentnr":"t0669b02",
    "original":"去涅槃不遙。"
  },
  {
    "segmentnr":"t0669b03",
    "original":"我觀諸有情，"
  },
  {
    "segmentnr":"t0669b03",
    "original":"由恨之所染，"
  },
  {
    "segmentnr":"t0669b04",
    "original":"還來墮惡趣，"
  },
  {
    "segmentnr":"t0669b04",
    "original":"受生死輪迴。"
  },
  {
    "segmentnr":"t0669b05",
    "original":"若能正了知，"
  },
  {
    "segmentnr":"t0669b05",
    "original":"永斷此恨者，"
  },
  {
    "segmentnr":"t0669b06",
    "original":"得上沙門果，"
  },
  {
    "segmentnr":"t0669b06",
    "original":"畢竟不受生。」"
  },
  {
    "segmentnr":"t0669b07",
    "original":"吾從世尊聞如是語："
  },
  {
    "segmentnr":"t0669b07",
    "original":"「苾芻當知！"
  },
  {
    "segmentnr":"t0669b10",
    "original":"若有於嫉未如實知、未正遍知、未能永斷，彼於自心未離嫉故，不能通達、不能遍知、不能等覺、不能涅槃、不能證得無上安樂。"
  },
  {
    "segmentnr":"t0669b13",
    "original":"若有於嫉已如實知、已正遍知、已能永斷，彼於自心已離嫉故，即能通達、即能遍知、即能等覺、即能涅槃、即能證得無上安樂。"
  },
  {
    "segmentnr":"t0669b14",
    "original":"是故於嫉應如實知、應正遍知、應求永斷，於佛法中當修梵行。」"
  },
  {
    "segmentnr":"t0669b15",
    "original":"爾時，世尊重攝上義而說頌曰："
  },
  {
    "segmentnr":"t0669b16",
    "original":"「若於嫉未知，"
  },
  {
    "segmentnr":"t0669b16",
    "original":"彼去涅槃遠，"
  },
  {
    "segmentnr":"t0669b17",
    "original":"於嫉已知者，"
  },
  {
    "segmentnr":"t0669b17",
    "original":"去涅槃不遙。"
  },
  {
    "segmentnr":"t0669b18",
    "original":"我觀諸有情，"
  },
  {
    "segmentnr":"t0669b18",
    "original":"由嫉之所染，"
  },
  {
    "segmentnr":"t0669b19",
    "original":"還來墮惡趣，"
  },
  {
    "segmentnr":"t0669b19",
    "original":"受生死輪迴。"
  },
  {
    "segmentnr":"t0669b20",
    "original":"若能正了知，"
  },
  {
    "segmentnr":"t0669b20",
    "original":"永斷此嫉者，"
  },
  {
    "segmentnr":"t0669b21",
    "original":"得上沙門果，"
  },
  {
    "segmentnr":"t0669b21",
    "original":"畢竟不受生。」"
  },
  {
    "segmentnr":"t0669b22",
    "original":"吾從世尊聞如是語："
  },
  {
    "segmentnr":"t0669b22",
    "original":"「苾芻當知！"
  },
  {
    "segmentnr":"t0669b25",
    "original":"若有於慳未如實知、未正遍知、未能永斷，彼於自心未離慳故，不能通達、不能遍知、不能等覺、不能涅槃、不能證得無上安樂。"
  },
  {
    "segmentnr":"t0669b28",
    "original":"若有於慳已如實知、已正遍知、已能永斷，彼於自心已離慳故，即能通達、即能遍知、即能等覺、即能涅槃、即能證得無上安樂。"
  },
  {
    "segmentnr":"t0669b29",
    "original":"是故於慳應如實知、應正遍知、應求永斷，於佛法中當修梵行。」"
  },
  {
    "segmentnr":"t0669c01",
    "original":"爾時，世尊重攝上義而說頌曰："
  },
  {
    "segmentnr":"t0669c02",
    "original":"「若於慳未知，"
  },
  {
    "segmentnr":"t0669c02",
    "original":"彼去涅槃遠，"
  },
  {
    "segmentnr":"t0669c03",
    "original":"於慳已知者，"
  },
  {
    "segmentnr":"t0669c03",
    "original":"去涅槃不遙。"
  },
  {
    "segmentnr":"t0669c04",
    "original":"我觀諸有情，"
  },
  {
    "segmentnr":"t0669c04",
    "original":"由慳之所染，"
  },
  {
    "segmentnr":"t0669c05",
    "original":"還來墮惡趣，"
  },
  {
    "segmentnr":"t0669c05",
    "original":"受生死輪迴。"
  },
  {
    "segmentnr":"t0669c06",
    "original":"若能正了知，"
  },
  {
    "segmentnr":"t0669c06",
    "original":"永斷此慳者，"
  },
  {
    "segmentnr":"t0669c07",
    "original":"得上沙門果，"
  },
  {
    "segmentnr":"t0669c07",
    "original":"畢竟不受生。」"
  },
  {
    "segmentnr":"t0669c08",
    "original":"吾從世尊聞如是語："
  },
  {
    "segmentnr":"t0669c08",
    "original":"「苾芻當知！"
  },
  {
    "segmentnr":"t0669c11",
    "original":"若有於耽未如實知、未正遍知、未能永斷，彼於自心未離耽故，不能通達、不能遍知、不能等覺、不能涅槃、不能證得無上安樂。"
  },
  {
    "segmentnr":"t0669c14",
    "original":"若有於耽已如實知、已正遍知、已能永斷，彼於自心已離耽故，即能通達、即能遍知、即能等覺、即能涅槃、即能證得無上安樂。"
  },
  {
    "segmentnr":"t0669c15",
    "original":"是故於耽應如實知、應正遍知、應求永斷，於佛法中當修梵行。」"
  },
  {
    "segmentnr":"t0669c16",
    "original":"爾時，世尊重攝上義而說頌曰："
  },
  {
    "segmentnr":"t0669c17",
    "original":"「若於耽未知，"
  },
  {
    "segmentnr":"t0669c17",
    "original":"彼去涅槃遠，"
  },
  {
    "segmentnr":"t0669c18",
    "original":"於耽已知者，"
  },
  {
    "segmentnr":"t0669c18",
    "original":"去涅槃不遙。"
  },
  {
    "segmentnr":"t0669c19",
    "original":"我觀諸有情，"
  },
  {
    "segmentnr":"t0669c19",
    "original":"由耽之所染，"
  },
  {
    "segmentnr":"t0669c20",
    "original":"還來墮惡趣，"
  },
  {
    "segmentnr":"t0669c20",
    "original":"受生死輪迴。"
  },
  {
    "segmentnr":"t0669c21",
    "original":"若能正了知，"
  },
  {
    "segmentnr":"t0669c21",
    "original":"永斷此耽者，"
  },
  {
    "segmentnr":"t0669c22",
    "original":"得上沙門果，"
  },
  {
    "segmentnr":"t0669c22",
    "original":"畢竟不受生。」"
  },
  {
    "segmentnr":"t0669c23",
    "original":"吾從世尊聞如是語："
  },
  {
    "segmentnr":"t0669c23",
    "original":"「苾芻當知！"
  },
  {
    "segmentnr":"t0669c26",
    "original":"若有於慢未如實知、未正遍知、未能永斷，彼於自心未離慢故，不能通達、不能遍知、不能等覺、不能涅槃、不能證得無上安樂。"
  },
  {
    "segmentnr":"t0669c29",
    "original":"若有於慢已如實知、已正遍知、已能永斷，彼於自心已離慢故，即能通達、即能遍知、即能等覺、即能涅槃、即能證得無上安樂。"
  },
  {
    "segmentnr":"t0670a01",
    "original":"是故於慢應如實知、應正遍知、應求永斷，於佛法中當修梵行。」"
  },
  {
    "segmentnr":"t0670a02",
    "original":"爾時，世尊重攝上義而說頌曰："
  },
  {
    "segmentnr":"t0670a03",
    "original":"「若於慢未知，"
  },
  {
    "segmentnr":"t0670a03",
    "original":"彼去涅槃遠，"
  },
  {
    "segmentnr":"t0670a04",
    "original":"於慢已知者，"
  },
  {
    "segmentnr":"t0670a04",
    "original":"去涅槃不遙。"
  },
  {
    "segmentnr":"t0670a05",
    "original":"我觀諸有情，"
  },
  {
    "segmentnr":"t0670a05",
    "original":"由慢之所染，"
  },
  {
    "segmentnr":"t0670a06",
    "original":"還來墮惡趣，"
  },
  {
    "segmentnr":"t0670a06",
    "original":"受生死輪迴。"
  },
  {
    "segmentnr":"t0670a07",
    "original":"若能正了知，"
  },
  {
    "segmentnr":"t0670a07",
    "original":"永斷此慢者，"
  },
  {
    "segmentnr":"t0670a08",
    "original":"得上沙門果，"
  },
  {
    "segmentnr":"t0670a08",
    "original":"畢竟不受生。」"
  },
  {
    "segmentnr":"t0670a09",
    "original":"吾從世尊聞如是語："
  },
  {
    "segmentnr":"t0670a09",
    "original":"「苾芻當知！"
  },
  {
    "segmentnr":"t0670a12",
    "original":"若有於害未如實知、未正遍知、未能永斷，彼於自心未離害故，不能通達、不能遍知、不能等覺、不能涅槃、不能證得無上安樂。"
  },
  {
    "segmentnr":"t0670a15",
    "original":"若有於害已如實知、已正遍知、已能永斷，彼於自心已離害故，即能通達、即能遍知、即能等覺、即能涅槃、即能證得無上安樂。"
  },
  {
    "segmentnr":"t0670a16",
    "original":"是故於害應如實知、應正遍知、應求永斷，於佛法中當修梵行。」"
  },
  {
    "segmentnr":"t0670a17",
    "original":"爾時，世尊重攝上義而說頌曰："
  },
  {
    "segmentnr":"t0670a18",
    "original":"「若於害未知，"
  },
  {
    "segmentnr":"t0670a18",
    "original":"彼去涅槃遠，"
  },
  {
    "segmentnr":"t0670a19",
    "original":"於害已知者，"
  },
  {
    "segmentnr":"t0670a19",
    "original":"去涅槃不遙。"
  },
  {
    "segmentnr":"t0670a20",
    "original":"我觀諸有情，"
  },
  {
    "segmentnr":"t0670a20",
    "original":"由害之所染，"
  },
  {
    "segmentnr":"t0670a21",
    "original":"還來墮惡趣，"
  },
  {
    "segmentnr":"t0670a21",
    "original":"受生死輪迴。"
  },
  {
    "segmentnr":"t0670a22",
    "original":"若能正了知，"
  },
  {
    "segmentnr":"t0670a22",
    "original":"永斷此害者，"
  },
  {
    "segmentnr":"t0670a23",
    "original":"得上沙門果，"
  },
  {
    "segmentnr":"t0670a23",
    "original":"畢竟不受生。」"
  },
  {
    "segmentnr":"t0670a24",
    "original":"吾從世尊聞如是語："
  },
  {
    "segmentnr":"t0670a24",
    "original":"「苾芻當知！"
  },
  {
    "segmentnr":"t0670a27",
    "original":"若於一切未如實知、未正遍知、未能永斷，彼於自心未離一切故，不能通達、不能遍知、不能等覺、不能涅槃、不能證得無上安樂。"
  },
  {
    "segmentnr":"t0670b01",
    "original":"若於一切已如實知、已正遍知、已能永斷，彼於自心已離一切故，即能通達、即能遍知、即能等覺、即能涅槃、即能證得無上安樂。"
  },
  {
    "segmentnr":"t0670b02",
    "original":"故於一切應如實知、應正遍知、應求永斷，於佛法中當修梵行。」"
  },
  {
    "segmentnr":"t0670b03",
    "original":"爾時，世尊重攝此義而說頌曰："
  },
  {
    "segmentnr":"t0670b04",
    "original":"「若一切未知，"
  },
  {
    "segmentnr":"t0670b04",
    "original":"彼去涅槃遠，"
  },
  {
    "segmentnr":"t0670b05",
    "original":"一切已知者，"
  },
  {
    "segmentnr":"t0670b05",
    "original":"去涅槃不遙。"
  },
  {
    "segmentnr":"t0670b06",
    "original":"我觀諸有情，"
  },
  {
    "segmentnr":"t0670b06",
    "original":"由一切所染，"
  },
  {
    "segmentnr":"t0670b07",
    "original":"還來墮惡趣，"
  },
  {
    "segmentnr":"t0670b07",
    "original":"受生死輪迴。」"
  },
  {
    "segmentnr":"t0670b08",
    "original":"重攝前經嗢柁南曰："
  },
  {
    "segmentnr":"t0670b09",
    "original":"貪、恚及愚癡覆藏、惱、忿、恨"
  },
  {
    "segmentnr":"t0670b10",
    "original":"嫉、慳與耽嗜慢、害、將一切"
  },
  {
    "segmentnr":"t0670b11",
    "original":"吾從世尊聞如是語："
  },
  {
    "segmentnr":"t0670b11",
    "original":"「苾芻當知！"
  },
  {
    "segmentnr":"t0670b12",
    "original":"一切修習福業事中，慈心解脫最為第一。"
  },
  {
    "segmentnr":"t0670b12",
    "original":"所以者何？"
  },
  {
    "segmentnr":"t0670b13",
    "original":"慈心解脫威德熾盛，映蔽一切諸福業事。"
  },
  {
    "segmentnr":"t0670b15",
    "original":"以彼諸事所有威德，欲比所修慈心解脫，十六分中亦不及一。"
  },
  {
    "segmentnr":"t0670b15",
    "original":"苾芻當知！"
  },
  {
    "segmentnr":"t0670b16",
    "original":"譬如小大諸國王中，轉輪聖王最為第一。"
  },
  {
    "segmentnr":"t0670b16",
    "original":"所以者何？"
  },
  {
    "segmentnr":"t0670b17",
    "original":"轉輪聖王威德熾盛，映蔽一切小大諸王。"
  },
  {
    "segmentnr":"t0670b18",
    "original":"以彼諸王所有威德比轉輪王，十六分中亦不及一。"
  },
  {
    "segmentnr":"t0670b20",
    "original":"諸福業事亦復如是，欲比所修慈心解脫，十六分中亦不及一。"
  },
  {
    "segmentnr":"t0670b21",
    "original":"又如小大諸星之中，其滿月輪最為第一。"
  },
  {
    "segmentnr":"t0670b21",
    "original":"所以者何？"
  },
  {
    "segmentnr":"t0670b22",
    "original":"是滿月輪威光熾盛，映蔽一切小大諸星。"
  },
  {
    "segmentnr":"t0670b23",
    "original":"以彼諸星所有威光比滿月輪，十六分中亦不及一。"
  },
  {
    "segmentnr":"t0670b25",
    "original":"諸福業事亦復如是，欲比所修慈心解脫，十六分中亦不及一。」"
  },
  {
    "segmentnr":"t0670b25",
    "original":"爾時，世尊重攝此義而說頌曰："
  },
  {
    "segmentnr":"t0670b26",
    "original":"「一切福業事，"
  },
  {
    "segmentnr":"t0670b26",
    "original":"比慈心解脫，"
  },
  {
    "segmentnr":"t0670b27",
    "original":"於十六分中，"
  },
  {
    "segmentnr":"t0670b27",
    "original":"亦不能及一。"
  },
  {
    "segmentnr":"t0670b28",
    "original":"於一有情所，"
  },
  {
    "segmentnr":"t0670b28",
    "original":"能修慈善心，"
  },
  {
    "segmentnr":"t0670b29",
    "original":"其福尚無邊，何況於一切！"
  },
  {
    "segmentnr":"t0670c01",
    "original":"諸有大國王，"
  },
  {
    "segmentnr":"t0670c01",
    "original":"威伏於大地，"
  },
  {
    "segmentnr":"t0670c02",
    "original":"世間祠施會，"
  },
  {
    "segmentnr":"t0670c02",
    "original":"一切無不為。"
  },
  {
    "segmentnr":"t0670c03",
    "original":"如是祠施福，"
  },
  {
    "segmentnr":"t0670c03",
    "original":"比所修慈心，"
  },
  {
    "segmentnr":"t0670c04",
    "original":"於十六分中，"
  },
  {
    "segmentnr":"t0670c04",
    "original":"亦不能及一。"
  },
  {
    "segmentnr":"t0670c05",
    "original":"如轉輪聖帝，"
  },
  {
    "segmentnr":"t0670c05",
    "original":"威德蔽諸王，"
  },
  {
    "segmentnr":"t0670c06",
    "original":"亦如滿月輪，"
  },
  {
    "segmentnr":"t0670c06",
    "original":"其光映諸宿。"
  },
  {
    "segmentnr":"t0670c07",
    "original":"如是諸所修，"
  },
  {
    "segmentnr":"t0670c07",
    "original":"一切福業事，"
  },
  {
    "segmentnr":"t0670c08",
    "original":"皆為慈善心，"
  },
  {
    "segmentnr":"t0670c08",
    "original":"威德之所覆。"
  },
  {
    "segmentnr":"t0670c09",
    "original":"修慈心解脫，"
  },
  {
    "segmentnr":"t0670c09",
    "original":"若人若非人，"
  },
  {
    "segmentnr":"t0670c10",
    "original":"一切諸有情，"
  },
  {
    "segmentnr":"t0670c10",
    "original":"皆不能為害。」"
  },
  {
    "segmentnr":"t0670c11",
    "original":"吾從世尊聞如是語："
  },
  {
    "segmentnr":"t0670c11",
    "original":"「苾芻當知！"
  },
  {
    "segmentnr":"t0670c13",
    "original":"我觀世間無別一法，為諸有學未得心者希求無上安樂果時，作外強緣，如善知識。"
  },
  {
    "segmentnr":"t0670c13",
    "original":"所以者何？"
  },
  {
    "segmentnr":"t0670c15",
    "original":"彼諸有情因善知識，所求皆遂，謂斷眾惡、修習諸善，得無雜染真淨之身。」"
  },
  {
    "segmentnr":"t0670c16",
    "original":"爾時，世尊重攝此義而說頌曰："
  },
  {
    "segmentnr":"t0670c17",
    "original":"「我觀諸世間，"
  },
  {
    "segmentnr":"t0670c17",
    "original":"無別有一法，"
  },
  {
    "segmentnr":"t0670c18",
    "original":"學未得心者，"
  },
  {
    "segmentnr":"t0670c18",
    "original":"求無上果時，"
  },
  {
    "segmentnr":"t0670c19",
    "original":"為作外強緣，"
  },
  {
    "segmentnr":"t0670c19",
    "original":"如彼善知識。"
  },
  {
    "segmentnr":"t0670c20",
    "original":"親近善知識，"
  },
  {
    "segmentnr":"t0670c20",
    "original":"所求無不成，"
  },
  {
    "segmentnr":"t0670c21",
    "original":"恭敬受其教，"
  },
  {
    "segmentnr":"t0670c21",
    "original":"無放逸奉行，"
  },
  {
    "segmentnr":"t0670c22",
    "original":"速證於涅槃，"
  },
  {
    "segmentnr":"t0670c22",
    "original":"離怖常安樂。」"
  },
  {
    "segmentnr":"t0670c23",
    "original":"吾從世尊聞如是語："
  },
  {
    "segmentnr":"t0670c23",
    "original":"「苾芻當知！"
  },
  {
    "segmentnr":"t0670c25",
    "original":"我觀世間無別一法，為諸有學未得心者希求無上安樂果時，作內強緣，如正作意。"
  },
  {
    "segmentnr":"t0670c25",
    "original":"所以者何？"
  },
  {
    "segmentnr":"t0670c27",
    "original":"彼諸有情因正作意，所求皆遂，謂斷眾惡、修習諸善，得無雜染真淨之身。」"
  },
  {
    "segmentnr":"t0670c28",
    "original":"爾時，世尊重攝此義而說頌曰："
  },
  {
    "segmentnr":"t0670c29",
    "original":"「我觀諸世間，"
  },
  {
    "segmentnr":"t0670c29",
    "original":"無別有一法，"
  },
  {
    "segmentnr":"t0671a01",
    "original":"學未得心者，"
  },
  {
    "segmentnr":"t0671a01",
    "original":"求無上果時，"
  },
  {
    "segmentnr":"t0671a02",
    "original":"為作內強緣，"
  },
  {
    "segmentnr":"t0671a02",
    "original":"如彼正作意。"
  },
  {
    "segmentnr":"t0671a03",
    "original":"修習正作意，"
  },
  {
    "segmentnr":"t0671a03",
    "original":"所求無不成，"
  },
  {
    "segmentnr":"t0671a04",
    "original":"如理審觀察，"
  },
  {
    "segmentnr":"t0671a04",
    "original":"無放逸修行，"
  },
  {
    "segmentnr":"t0671a05",
    "original":"速證於涅槃，"
  },
  {
    "segmentnr":"t0671a05",
    "original":"離怖常安樂。」"
  },
  {
    "segmentnr":"t0671a06",
    "original":"吾從世尊聞如是語："
  },
  {
    "segmentnr":"t0671a06",
    "original":"「苾芻當知！"
  },
  {
    "segmentnr":"t0671a09",
    "original":"若諸有情能知惠施所感果報明了現前如我知者，必無慳悋纏染其心，設彼唯有所食一摶，要分施他，然後自食。"
  },
  {
    "segmentnr":"t0671a10",
    "original":"以不知故，為諸慳悋纏染其心，雖有無量飲食、財寶而不施他，唯自食用。"
  },
  {
    "segmentnr":"t0671a11",
    "original":"所以者何？"
  },
  {
    "segmentnr":"t0671a12",
    "original":"惠施果報生人天中，無量往返受諸快樂。」"
  },
  {
    "segmentnr":"t0671a12",
    "original":"爾時，世尊重攝此義而說頌曰："
  },
  {
    "segmentnr":"t0671a13",
    "original":"「世間諸有情，"
  },
  {
    "segmentnr":"t0671a13",
    "original":"若了知惠施，"
  },
  {
    "segmentnr":"t0671a14",
    "original":"能感大果報，"
  },
  {
    "segmentnr":"t0671a14",
    "original":"明見似如來；"
  },
  {
    "segmentnr":"t0671a15",
    "original":"其心必不為，"
  },
  {
    "segmentnr":"t0671a15",
    "original":"慳悋所纏染，"
  },
  {
    "segmentnr":"t0671a16",
    "original":"唯有食一摶，"
  },
  {
    "segmentnr":"t0671a16",
    "original":"而亦能分施。"
  },
  {
    "segmentnr":"t0671a17",
    "original":"由不知施果，"
  },
  {
    "segmentnr":"t0671a17",
    "original":"明見似如來，"
  },
  {
    "segmentnr":"t0671a18",
    "original":"雖有多財食，"
  },
  {
    "segmentnr":"t0671a18",
    "original":"慳悋不能捨。"
  },
  {
    "segmentnr":"t0671a19",
    "original":"若於凡聖田，"
  },
  {
    "segmentnr":"t0671a19",
    "original":"三時心喜施，"
  },
  {
    "segmentnr":"t0671a20",
    "original":"感人天果報，"
  },
  {
    "segmentnr":"t0671a20",
    "original":"往返量無邊。」"
  },
  {
    "segmentnr":"t0671a21",
    "original":"吾從世尊聞如是語："
  },
  {
    "segmentnr":"t0671a21",
    "original":"「苾芻當知！"
  },
  {
    "segmentnr":"t0671a24",
    "original":"若諸有情能知犯戒所感果報明了現前如我知者，行住坐臥皆不能安，言笑飲食都無思念，其心驚惶狂亂吐血，身形萎悴如被刈蘆。"
  },
  {
    "segmentnr":"t0671a25",
    "original":"以不知故，安然無畏。"
  },
  {
    "segmentnr":"t0671a25",
    "original":"所以者何？"
  },
  {
    "segmentnr":"t0671a26",
    "original":"諸犯戒罪能感惡趣，增上猛利諸苦果報。」"
  },
  {
    "segmentnr":"t0671a27",
    "original":"爾時，世尊重攝此義而說頌曰："
  },
  {
    "segmentnr":"t0671a28",
    "original":"「世間諸有情，"
  },
  {
    "segmentnr":"t0671a28",
    "original":"若了知犯戒，"
  },
  {
    "segmentnr":"t0671a29",
    "original":"能感苦果報，"
  },
  {
    "segmentnr":"t0671a29",
    "original":"明見似如來；"
  },
  {
    "segmentnr":"t0671b01",
    "original":"四威儀不安，"
  },
  {
    "segmentnr":"t0671b01",
    "original":"不思言笑等，"
  },
  {
    "segmentnr":"t0671b02",
    "original":"心驚狂吐血，"
  },
  {
    "segmentnr":"t0671b02",
    "original":"身悴如刈蘆。"
  },
  {
    "segmentnr":"t0671b03",
    "original":"由不知犯戒，"
  },
  {
    "segmentnr":"t0671b03",
    "original":"能感惡趣苦，"
  },
  {
    "segmentnr":"t0671b04",
    "original":"明見似如來，"
  },
  {
    "segmentnr":"t0671b04",
    "original":"安然不驚懼。"
  },
  {
    "segmentnr":"t0671b05",
    "original":"諸有犯戒人，"
  },
  {
    "segmentnr":"t0671b05",
    "original":"定墮於惡趣，"
  },
  {
    "segmentnr":"t0671b06",
    "original":"受增上猛利，"
  },
  {
    "segmentnr":"t0671b06",
    "original":"苦果報無邊。」"
  },
  {
    "segmentnr":"t0671b07",
    "original":"吾從世尊聞如是語："
  },
  {
    "segmentnr":"t0671b07",
    "original":"「苾芻當知！"
  },
  {
    "segmentnr":"t0671b09",
    "original":"若諸有情能知持戒所感果報明了現前如我知者，彼於自身深生厭離、欣樂當來，堅持禁戒。"
  },
  {
    "segmentnr":"t0671b10",
    "original":"以不知故，樂著自身，毀犯禁戒。"
  },
  {
    "segmentnr":"t0671b10",
    "original":"所以者何？"
  },
  {
    "segmentnr":"t0671b11",
    "original":"諸持戒福能感善趣，增上猛利諸樂果報。」"
  },
  {
    "segmentnr":"t0671b12",
    "original":"爾時，世尊重攝此義而說頌曰："
  },
  {
    "segmentnr":"t0671b13",
    "original":"「世間諸有情，"
  },
  {
    "segmentnr":"t0671b13",
    "original":"若了知持戒，"
  },
  {
    "segmentnr":"t0671b14",
    "original":"能感樂果報，"
  },
  {
    "segmentnr":"t0671b14",
    "original":"明見似如來；"
  },
  {
    "segmentnr":"t0671b15",
    "original":"便於不淨身，"
  },
  {
    "segmentnr":"t0671b15",
    "original":"深能生厭離，"
  },
  {
    "segmentnr":"t0671b16",
    "original":"求當來勝果，"
  },
  {
    "segmentnr":"t0671b16",
    "original":"堅守淨尸羅。"
  },
  {
    "segmentnr":"t0671b17",
    "original":"由不知持戒，"
  },
  {
    "segmentnr":"t0671b17",
    "original":"能感善趣樂，"
  },
  {
    "segmentnr":"t0671b18",
    "original":"明見似如來，"
  },
  {
    "segmentnr":"t0671b18",
    "original":"故毀犯淨戒。"
  },
  {
    "segmentnr":"t0671b19",
    "original":"諸有持戒人，"
  },
  {
    "segmentnr":"t0671b19",
    "original":"得生於善趣，"
  },
  {
    "segmentnr":"t0671b20",
    "original":"受天諸妙樂，"
  },
  {
    "segmentnr":"t0671b20",
    "original":"證無上涅槃。」"
  },
  {
    "segmentnr":"t0671b21",
    "original":"吾從世尊聞如是語："
  },
  {
    "segmentnr":"t0671b21",
    "original":"「苾芻當知！"
  },
  {
    "segmentnr":"t0671b23",
    "original":"若諸有情知而妄語，無慚、無愧、無改悔心，我說彼於惡不善業無不能造。」"
  },
  {
    "segmentnr":"t0671b24",
    "original":"爾時，世尊重攝此義而說頌曰："
  },
  {
    "segmentnr":"t0671b25",
    "original":"「知而故妄語，"
  },
  {
    "segmentnr":"t0671b25",
    "original":"無慚愧悔心，"
  },
  {
    "segmentnr":"t0671b26",
    "original":"如是諸有情，"
  },
  {
    "segmentnr":"t0671b26",
    "original":"無惡而不造。」"
  },
  {
    "segmentnr":"t0671b27",
    "original":"吾從世尊聞如是語："
  },
  {
    "segmentnr":"t0671b27",
    "original":"「苾芻當知！"
  },
  {
    "segmentnr":"t0671b29",
    "original":"若諸有情知而妄語，深生慚愧有改悔心，我說彼於白淨善法無不能造。」"
  },
  {
    "segmentnr":"t0671c01",
    "original":"爾時，世尊重攝此義而說頌曰："
  },
  {
    "segmentnr":"t0671c02",
    "original":"「知而故妄語，"
  },
  {
    "segmentnr":"t0671c02",
    "original":"有慚愧悔心，"
  },
  {
    "segmentnr":"t0671c03",
    "original":"如是諸有情，"
  },
  {
    "segmentnr":"t0671c03",
    "original":"無善而不造。"
  },
  {
    "segmentnr":"t0671c04",
    "original":"精勤不放逸，"
  },
  {
    "segmentnr":"t0671c04",
    "original":"如說正修行，"
  },
  {
    "segmentnr":"t0671c05",
    "original":"得無上涅槃，"
  },
  {
    "segmentnr":"t0671c05",
    "original":"永離諸怖畏。」"
  },
  {
    "segmentnr":"t0671c06",
    "original":"吾從世尊聞如是語："
  },
  {
    "segmentnr":"t0671c06",
    "original":"「苾芻當知！"
  },
  {
    "segmentnr":"t0671c08",
    "original":"有一最勝補特伽羅，彼於世間若不出現，無量有情退失聖慧。"
  },
  {
    "segmentnr":"t0671c08",
    "original":"云何為一補特伽羅？"
  },
  {
    "segmentnr":"t0671c09",
    "original":"所謂如來、應、正等覺。"
  },
  {
    "segmentnr":"t0671c09",
    "original":"所以者何？"
  },
  {
    "segmentnr":"t0671c10",
    "original":"若諸如來、應、正等覺不現世間，無能宣說修聖慧法，故諸有情退失聖慧。"
  },
  {
    "segmentnr":"t0671c11",
    "original":"苾芻當知！"
  },
  {
    "segmentnr":"t0671c11",
    "original":"諸有退失親友財位，名小退失；"
  },
  {
    "segmentnr":"t0671c12",
    "original":"退失聖慧，名大退失。"
  },
  {
    "segmentnr":"t0671c12",
    "original":"所以者何？"
  },
  {
    "segmentnr":"t0671c16",
    "original":"若諸有情退失聖慧，於現法中多諸憂苦，無喜樂住，有災有患有惱有燒，及於當來長夜受苦，及受種種猛利災害，增長血滴，常遊死路，數墮地獄、餓鬼、傍生、阿素洛趣，數受人天生死憂苦。"
  },
  {
    "segmentnr":"t0671c17",
    "original":"所以者何？"
  },
  {
    "segmentnr":"t0671c18",
    "original":"由彼有情於其聖慧未能隨覺、未能通達，故於六趣生死輪迴。"
  },
  {
    "segmentnr":"t0671c19",
    "original":"若諸有情證得聖慧，便能出離正盡苦邊。"
  },
  {
    "segmentnr":"t0671c20",
    "original":"是故汝等應如是學："
  },
  {
    "segmentnr":"t0671c20",
    "original":"我當云何修習聖慧令不退失？"
  },
  {
    "segmentnr":"t0671c21",
    "original":"我當云何於諸聖慧隨覺通達？"
  },
  {
    "segmentnr":"t0671c21",
    "original":"汝等苾芻，應如是學。」"
  },
  {
    "segmentnr":"t0671c22",
    "original":"爾時，世尊重攝此義而說頌曰："
  },
  {
    "segmentnr":"t0671c23",
    "original":"「如來不出現，"
  },
  {
    "segmentnr":"t0671c23",
    "original":"世間諸有情，"
  },
  {
    "segmentnr":"t0671c24",
    "original":"無救無歸依，"
  },
  {
    "segmentnr":"t0671c24",
    "original":"皆退失聖慧。"
  },
  {
    "segmentnr":"t0671c25",
    "original":"失親友財位，"
  },
  {
    "segmentnr":"t0671c25",
    "original":"是名小退失，"
  },
  {
    "segmentnr":"t0671c26",
    "original":"若失真聖慧，"
  },
  {
    "segmentnr":"t0671c26",
    "original":"是名大退失。"
  },
  {
    "segmentnr":"t0671c27",
    "original":"我觀諸世間，"
  },
  {
    "segmentnr":"t0671c27",
    "original":"失無上聖慧，"
  },
  {
    "segmentnr":"t0671c28",
    "original":"輪轉於生死，"
  },
  {
    "segmentnr":"t0671c28",
    "original":"受諸名色身。"
  },
  {
    "segmentnr":"t0671c29",
    "original":"彼於現法中，"
  },
  {
    "segmentnr":"t0671c29",
    "original":"有苦無上樂，"
  },
  {
    "segmentnr":"t0672a01",
    "original":"於當來長夜，"
  },
  {
    "segmentnr":"t0672a01",
    "original":"久生死輪迴。"
  },
  {
    "segmentnr":"t0672a02",
    "original":"若欲求聖慧，"
  },
  {
    "segmentnr":"t0672a02",
    "original":"正盡眾苦邊，"
  },
  {
    "segmentnr":"t0672a03",
    "original":"當願諸如來，"
  },
  {
    "segmentnr":"t0672a03",
    "original":"數出現於世。」"
  },
  {
    "segmentnr":"t0672a04",
    "original":"吾從世尊聞如是語："
  },
  {
    "segmentnr":"t0672a04",
    "original":"「苾芻當知！"
  },
  {
    "segmentnr":"t0672a06",
    "original":"有一最勝補特伽羅，彼於世間若出現者，無量有情增長聖慧。"
  },
  {
    "segmentnr":"t0672a06",
    "original":"云何為一補特伽羅？"
  },
  {
    "segmentnr":"t0672a07",
    "original":"所謂如來、應、正等覺。"
  },
  {
    "segmentnr":"t0672a07",
    "original":"所以者何？"
  },
  {
    "segmentnr":"t0672a08",
    "original":"若諸如來、應、正等覺出現世間，有能宣說修聖慧法，令諸有情增長聖慧。"
  },
  {
    "segmentnr":"t0672a09",
    "original":"苾芻當知！"
  },
  {
    "segmentnr":"t0672a09",
    "original":"諸有增長親友財位，名小增長；"
  },
  {
    "segmentnr":"t0672a10",
    "original":"增長聖慧，名大增長。"
  },
  {
    "segmentnr":"t0672a10",
    "original":"所以者何？"
  },
  {
    "segmentnr":"t0672a14",
    "original":"若諸有情增長聖慧，於現法中多諸喜樂，無憂苦住，無災無患無惱無燒，不於當來長夜受苦，不受種種猛利災害，不增血滴，不遊死路，不墮地獄、餓鬼、傍生、阿素洛趣，不受人天生死憂苦。"
  },
  {
    "segmentnr":"t0672a15",
    "original":"所以者何？"
  },
  {
    "segmentnr":"t0672a16",
    "original":"由彼有情於其聖慧已能隨覺，已能通達，不於六趣生死輪迴。"
  },
  {
    "segmentnr":"t0672a17",
    "original":"若諸有情未增聖慧，無能出離正盡苦邊。"
  },
  {
    "segmentnr":"t0672a18",
    "original":"是故汝等應如是學："
  },
  {
    "segmentnr":"t0672a18",
    "original":"我當云何修習聖慧令其增長？"
  },
  {
    "segmentnr":"t0672a19",
    "original":"我當云何於諸聖慧隨覺通達？"
  },
  {
    "segmentnr":"t0672a19",
    "original":"汝等苾芻，應如是學。」"
  },
  {
    "segmentnr":"t0672a20",
    "original":"爾時，世尊重攝此義而說頌曰："
  },
  {
    "segmentnr":"t0672a21",
    "original":"「如來若出現，"
  },
  {
    "segmentnr":"t0672a21",
    "original":"世間諸有情，"
  },
  {
    "segmentnr":"t0672a22",
    "original":"有救有歸依，"
  },
  {
    "segmentnr":"t0672a22",
    "original":"皆增長聖慧。"
  },
  {
    "segmentnr":"t0672a23",
    "original":"得親友財位，"
  },
  {
    "segmentnr":"t0672a23",
    "original":"是名小增長，"
  },
  {
    "segmentnr":"t0672a24",
    "original":"若得真聖慧，"
  },
  {
    "segmentnr":"t0672a24",
    "original":"是名大增長。"
  },
  {
    "segmentnr":"t0672a25",
    "original":"我觀諸世間，"
  },
  {
    "segmentnr":"t0672a25",
    "original":"得無上聖慧，"
  },
  {
    "segmentnr":"t0672a26",
    "original":"不流轉生死，"
  },
  {
    "segmentnr":"t0672a26",
    "original":"定取於涅槃。"
  },
  {
    "segmentnr":"t0672a27",
    "original":"彼於現法中，"
  },
  {
    "segmentnr":"t0672a27",
    "original":"離苦常安樂，"
  },
  {
    "segmentnr":"t0672a28",
    "original":"於當來長夜，"
  },
  {
    "segmentnr":"t0672a28",
    "original":"離生死輪迴。"
  },
  {
    "segmentnr":"t0672a29",
    "original":"若欲增聖慧，"
  },
  {
    "segmentnr":"t0672a29",
    "original":"正盡眾苦邊，"
  },
  {
    "segmentnr":"t0672b01",
    "original":"當願佛世尊，"
  },
  {
    "segmentnr":"t0672b01",
    "original":"長久住於世。」"
  },
  {
    "segmentnr":"t0672b02",
    "original":"吾從世尊聞如是語："
  },
  {
    "segmentnr":"t0672b02",
    "original":"「苾芻當知！"
  },
  {
    "segmentnr":"t0672b06",
    "original":"世有一法於生長時，令諸有情愚癡增益、顛倒堅固、垢穢隨增、惡趣成滿，與多眾生為不利益、為不安樂，令諸世間人天大眾，無義無利、增長憂苦。"
  },
  {
    "segmentnr":"t0672b06",
    "original":"云何一法？"
  },
  {
    "segmentnr":"t0672b06",
    "original":"所謂邪見。"
  },
  {
    "segmentnr":"t0672b06",
    "original":"所以者何？"
  },
  {
    "segmentnr":"t0672b09",
    "original":"由邪見故，令諸有情愚癡增益、顛倒堅固、垢穢隨增、惡趣成滿，與多眾生為不利益、為不安樂，令諸世間人天大眾，無義無利、增長憂苦。"
  },
  {
    "segmentnr":"t0672b12",
    "original":"如是名為世有一法於生長時，令諸有情愚癡增益，廣說乃至令諸世間人天大眾，無義無利、增長憂苦。」"
  },
  {
    "segmentnr":"t0672b13",
    "original":"爾時，世尊重攝此義而說頌曰："
  },
  {
    "segmentnr":"t0672b14",
    "original":"「邪見生長時，"
  },
  {
    "segmentnr":"t0672b14",
    "original":"令愚癡增益，"
  },
  {
    "segmentnr":"t0672b15",
    "original":"及顛倒堅固，"
  },
  {
    "segmentnr":"t0672b15",
    "original":"諸垢穢隨增，"
  },
  {
    "segmentnr":"t0672b16",
    "original":"成滿諸惡趣，"
  },
  {
    "segmentnr":"t0672b16",
    "original":"為無利樂等。"
  },
  {
    "segmentnr":"t0672b17",
    "original":"邪見害愚夫，"
  },
  {
    "segmentnr":"t0672b17",
    "original":"如火燒眾物。」"
  },
  {
    "segmentnr":"t0672b18",
    "original":"吾從世尊聞如是語："
  },
  {
    "segmentnr":"t0672b18",
    "original":"「苾芻當知！"
  },
  {
    "segmentnr":"t0672b22",
    "original":"世有一法於生長時，令諸有情愚癡損減、顛倒除滅、淨法隨增，脫諸惡趣、善趣成滿，與多眾生為大利益、為大安樂，令諸世間人天大眾，有義有利、增長喜樂。"
  },
  {
    "segmentnr":"t0672b22",
    "original":"云何一法？"
  },
  {
    "segmentnr":"t0672b22",
    "original":"所謂正見。"
  },
  {
    "segmentnr":"t0672b23",
    "original":"所以者何？"
  },
  {
    "segmentnr":"t0672b26",
    "original":"由正見故，令諸有情愚癡損減、顛倒除滅、淨法隨增，脫諸惡趣、善趣成滿，與多眾生為大利益、為大安樂，令諸世間人天大眾，有義有利、增長喜樂。"
  },
  {
    "segmentnr":"t0672b28",
    "original":"如是名為世有一法於生長時，令諸有情愚癡損減，廣說乃至令諸世間人天大眾，有義有利、增長喜樂。」"
  },
  {
    "segmentnr":"t0672b29",
    "original":"爾時，世尊重攝此義而說頌曰："
  },
  {
    "segmentnr":"t0672c01",
    "original":"「正見生長時，"
  },
  {
    "segmentnr":"t0672c01",
    "original":"令愚癡損減，"
  },
  {
    "segmentnr":"t0672c02",
    "original":"及顛倒除滅，"
  },
  {
    "segmentnr":"t0672c02",
    "original":"諸淨法隨增，"
  },
  {
    "segmentnr":"t0672c03",
    "original":"脫惡滿善趣，"
  },
  {
    "segmentnr":"t0672c03",
    "original":"為有利樂等。"
  },
  {
    "segmentnr":"t0672c04",
    "original":"正見現在前，"
  },
  {
    "segmentnr":"t0672c04",
    "original":"速證涅槃樂。」"
  },
  {
    "segmentnr":"t0672c05",
    "original":"吾從世尊聞如是語："
  },
  {
    "segmentnr":"t0672c05",
    "original":"「苾芻當知！"
  },
  {
    "segmentnr":"t0672c06",
    "original":"我觀世間無別一法，速疾迴轉，猶如其心。"
  },
  {
    "segmentnr":"t0672c06",
    "original":"所以者何？"
  },
  {
    "segmentnr":"t0672c08",
    "original":"是心於境速疾迴轉，世出世間無可為喻，汝等應取如是心相。"
  },
  {
    "segmentnr":"t0672c08",
    "original":"善取相已，應善思惟；"
  },
  {
    "segmentnr":"t0672c09",
    "original":"善思惟已，應善觀察；"
  },
  {
    "segmentnr":"t0672c09",
    "original":"善觀察已，應善安住；"
  },
  {
    "segmentnr":"t0672c10",
    "original":"善安住已，若不覺有內貪欲纏，汝等復應審諦觀察："
  },
  {
    "segmentnr":"t0672c11",
    "original":"我今為有內貪欲纏而不覺耶？"
  },
  {
    "segmentnr":"t0672c12",
    "original":"我今為無內貪欲纏而不覺耶？"
  },
  {
    "segmentnr":"t0672c13",
    "original":"「審觀察已，復應作意思惟隨一可愛境相。"
  },
  {
    "segmentnr":"t0672c15",
    "original":"如是作意思惟隨一可愛相時，若心隨順趣向喜樂可愛境相，當知此心隨順諸欲、違背出離。"
  },
  {
    "segmentnr":"t0672c15",
    "original":"汝等爾時應自覺了："
  },
  {
    "segmentnr":"t0672c16",
    "original":"我今猶有內貪欲纏而不能覺，非為無有；"
  },
  {
    "segmentnr":"t0672c17",
    "original":"我今未斷五欲貪纏，所證與前未有差別；"
  },
  {
    "segmentnr":"t0672c18",
    "original":"我今猶未證所修果。"
  },
  {
    "segmentnr":"t0672c20",
    "original":"譬如有人於駛流水，牽重船筏逆上而行，此人爾時多用功力，若暫懈慢便順下流。"
  },
  {
    "segmentnr":"t0672c22",
    "original":"如是汝等，思惟隨一可愛相時，若心隨順趣向喜樂可愛境相，當知此心隨順諸欲、違背出離。"
  },
  {
    "segmentnr":"t0672c22",
    "original":"汝等爾時應自覺了："
  },
  {
    "segmentnr":"t0672c23",
    "original":"我今猶有內貪欲纏而不能覺，非為無有。"
  },
  {
    "segmentnr":"t0672c24",
    "original":"我今未斷五欲貪纏，所證與前未有差別；"
  },
  {
    "segmentnr":"t0672c25",
    "original":"我今猶未證所修果。"
  },
  {
    "segmentnr":"t0672c27",
    "original":"「汝等作意思惟隨一可愛相時，若心隨順趣向憙樂出離之相，當知此心隨順出離、違背諸欲。"
  },
  {
    "segmentnr":"t0672c28",
    "original":"汝等爾時應自覺了："
  },
  {
    "segmentnr":"t0672c29",
    "original":"我今無有內貪欲纏，非彼猶有而不能覺；"
  },
  {
    "segmentnr":"t0672c29",
    "original":"我今已斷五欲貪纏，所證與前已有差別；"
  },
  {
    "segmentnr":"t0673a01",
    "original":"我今已能證所修果。"
  },
  {
    "segmentnr":"t0673a02",
    "original":"如以筋羽投置火中，便即焦卷而不舒緩。"
  },
  {
    "segmentnr":"t0673a04",
    "original":"如是汝等，思惟隨一可愛相時，若心隨順趣向憙樂出離之相，當知此心隨順出離、違背諸欲。"
  },
  {
    "segmentnr":"t0673a05",
    "original":"汝等爾時應自覺了："
  },
  {
    "segmentnr":"t0673a06",
    "original":"我今無有內貪欲纏，非彼猶有而不能覺；"
  },
  {
    "segmentnr":"t0673a06",
    "original":"我今已斷五欲貪纏，所證與前已有差別；"
  },
  {
    "segmentnr":"t0673a07",
    "original":"我今已能證所修果。"
  },
  {
    "segmentnr":"t0673a07",
    "original":"是故汝等應如是學："
  },
  {
    "segmentnr":"t0673a09",
    "original":"我當云何善轉自心，令其調伏，違背諸欲，隨順出離？"
  },
  {
    "segmentnr":"t0673a09",
    "original":"汝等苾芻，應如是學。」"
  },
  {
    "segmentnr":"t0673a10",
    "original":"爾時，世尊重攝此義，而說頌曰："
  },
  {
    "segmentnr":"t0673a11",
    "original":"「無別有一法，"
  },
  {
    "segmentnr":"t0673a11",
    "original":"性躁動如心，"
  },
  {
    "segmentnr":"t0673a12",
    "original":"難調御難防，"
  },
  {
    "segmentnr":"t0673a12",
    "original":"大仙之所說。"
  },
  {
    "segmentnr":"t0673a13",
    "original":"譬如有智人，"
  },
  {
    "segmentnr":"t0673a13",
    "original":"以火等眾具，"
  },
  {
    "segmentnr":"t0673a14",
    "original":"調直於利箭，"
  },
  {
    "segmentnr":"t0673a14",
    "original":"令遠有所中。"
  },
  {
    "segmentnr":"t0673a15",
    "original":"如是諸苾芻，"
  },
  {
    "segmentnr":"t0673a15",
    "original":"應善學方便，"
  },
  {
    "segmentnr":"t0673a16",
    "original":"調直於心性，"
  },
  {
    "segmentnr":"t0673a16",
    "original":"令速證涅槃。」"
  },
  {
    "segmentnr":"t0673a17",
    "original":"重攝前經嗢柁南曰："
  },
  {
    "segmentnr":"t0673a18",
    "original":"修慈、修二緣施、犯戒、持戒"
  },
  {
    "segmentnr":"t0673a19",
    "original":"二妄、二聖慧邪見、正見、心"
  },
  {
    "segmentnr":"t0673a20",
    "original":"本事經卷第二"
  }
]