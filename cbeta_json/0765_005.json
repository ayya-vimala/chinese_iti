[
  {
    "segmentnr":"t0683c02",
    "original":"3本事經卷第五"
  },
  {
    "segmentnr":"t0683c04",
    "original":"大唐三藏法師玄奘奉　詔譯"
  },
  {
    "segmentnr":"t0683c05",
    "original":"二法品第二之三"
  },
  {
    "segmentnr":"t0683c06",
    "original":"吾從世尊聞如是語："
  },
  {
    "segmentnr":"t0683c06",
    "original":"「苾芻當知！"
  },
  {
    "segmentnr":"t0683c06",
    "original":"施有二種。"
  },
  {
    "segmentnr":"t0683c07",
    "original":"云何為二？"
  },
  {
    "segmentnr":"t0683c07",
    "original":"一者財施；"
  },
  {
    "segmentnr":"t0683c07",
    "original":"二者法施。"
  },
  {
    "segmentnr":"t0683c07",
    "original":"云何財施？"
  },
  {
    "segmentnr":"t0683c10",
    "original":"謂有一類補特伽羅，能施種種美妙飲食、香鬘、衣、乘、房舍、臥具、資產、燈明、病緣醫藥，捨如是等，分布惠他，名為財施。"
  },
  {
    "segmentnr":"t0683c10",
    "original":"云何法施？"
  },
  {
    "segmentnr":"t0683c13",
    "original":"謂廣為他宣說正法，初、中、後善，文義巧妙，純滿清白梵行之法，令諸有情聞已解脫生、老、病、死、愁、歎、憂、苦，諸熱惱法，是名法施。"
  },
  {
    "segmentnr":"t0683c14",
    "original":"於此財、法二種施中，法施最上勝妙第一。"
  },
  {
    "segmentnr":"t0683c16",
    "original":"譬如世間，從牛出乳，從乳出酪，酪出生酥，從此生酥，出於熟酥，復從熟酥出於醍醐。"
  },
  {
    "segmentnr":"t0683c17",
    "original":"於是種種牛諸味中，醍醐最上勝妙第一。"
  },
  {
    "segmentnr":"t0683c18",
    "original":"如是財、法二種施中，法施最上勝妙第一。"
  },
  {
    "segmentnr":"t0683c20",
    "original":"於法施中，能無顛倒行法施者，唯有如來、應、正等覺、明行圓滿、善逝、世間解、無上丈夫、調御士、天人師、佛、薄伽梵。」"
  },
  {
    "segmentnr":"t0683c21",
    "original":"爾時，世尊重攝此義而說頌曰："
  },
  {
    "segmentnr":"t0683c22",
    "original":"「於二種施中，"
  },
  {
    "segmentnr":"t0683c22",
    "original":"法施為第一，"
  },
  {
    "segmentnr":"t0683c23",
    "original":"能行法施者，"
  },
  {
    "segmentnr":"t0683c23",
    "original":"善逝最為尊。"
  },
  {
    "segmentnr":"t0683c24",
    "original":"受財施田中，"
  },
  {
    "segmentnr":"t0683c24",
    "original":"如來為第一，"
  },
  {
    "segmentnr":"t0683c25",
    "original":"行財施不定，"
  },
  {
    "segmentnr":"t0683c25",
    "original":"受法施眾生。"
  },
  {
    "segmentnr":"t0683c26",
    "original":"財施令眾生，"
  },
  {
    "segmentnr":"t0683c26",
    "original":"得世安隱樂；"
  },
  {
    "segmentnr":"t0683c27",
    "original":"法施令受者，"
  },
  {
    "segmentnr":"t0683c27",
    "original":"究竟證涅槃。」"
  },
  {
    "segmentnr":"t0683c28",
    "original":"吾從世尊聞如是語："
  },
  {
    "segmentnr":"t0683c28",
    "original":"「苾芻當知！"
  },
  {
    "segmentnr":"t0683c28",
    "original":"祠祀有二。"
  },
  {
    "segmentnr":"t0683c29",
    "original":"云何為二？"
  },
  {
    "segmentnr":"t0683c29",
    "original":"一、財祠祀；"
  },
  {
    "segmentnr":"t0683c29",
    "original":"二、法祠祀。"
  },
  {
    "segmentnr":"t0684a03",
    "original":"財祠祀者，謂有一類補特伽羅，祠祀種種美妙飲食、香鬘、衣、乘、房舍、臥具、資產、燈明，如是等類，名財祠祀。"
  },
  {
    "segmentnr":"t0684a06",
    "original":"法祠祀者，謂能祠祀契經、應頌、記別、伽他、自說、本事、本生、方廣、未曾有法，以無量門，如理宣說、施設建立、分別開示，名法祠祀。"
  },
  {
    "segmentnr":"t0684a06",
    "original":"於此財、法二祠祀中，法祠最上勝妙第一。"
  },
  {
    "segmentnr":"t0684a09",
    "original":"譬如世間從牛出乳，從乳出酪，酪出生酥，從此生酥，出於熟酥，復從熟酥出於醍醐，於是種種牛諸味中，醍醐最上勝妙第一。"
  },
  {
    "segmentnr":"t0684a10",
    "original":"如是財、法二祠祀中，法祠最上勝妙第一。"
  },
  {
    "segmentnr":"t0684a13",
    "original":"於法祠中，能無顛倒行法祠者，唯有如來、應、正等覺、明行圓滿、善逝、世間解、無上丈夫、調御士、天人師、佛、薄伽梵。」"
  },
  {
    "segmentnr":"t0684a14",
    "original":"爾時，世尊重攝此義而說頌曰："
  },
  {
    "segmentnr":"t0684a15",
    "original":"「於二種祠中，"
  },
  {
    "segmentnr":"t0684a15",
    "original":"法祠為第一，"
  },
  {
    "segmentnr":"t0684a16",
    "original":"能行法祠者，"
  },
  {
    "segmentnr":"t0684a16",
    "original":"善逝最為尊。"
  },
  {
    "segmentnr":"t0684a17",
    "original":"受財祀田中，"
  },
  {
    "segmentnr":"t0684a17",
    "original":"如來為第一，"
  },
  {
    "segmentnr":"t0684a18",
    "original":"行財祀不定，"
  },
  {
    "segmentnr":"t0684a18",
    "original":"受法祀眾生。"
  },
  {
    "segmentnr":"t0684a19",
    "original":"財祀令眾生，"
  },
  {
    "segmentnr":"t0684a19",
    "original":"得世安隱樂；"
  },
  {
    "segmentnr":"t0684a20",
    "original":"法祠令受者，"
  },
  {
    "segmentnr":"t0684a20",
    "original":"究竟證涅槃。」"
  },
  {
    "segmentnr":"t0684a21",
    "original":"吾從世尊聞如是語："
  },
  {
    "segmentnr":"t0684a21",
    "original":"「苾芻當知！"
  },
  {
    "segmentnr":"t0684a22",
    "original":"諸修行者，同集會時，應作二事："
  },
  {
    "segmentnr":"t0684a22",
    "original":"一者法言；"
  },
  {
    "segmentnr":"t0684a22",
    "original":"二者宴默。"
  },
  {
    "segmentnr":"t0684a23",
    "original":"由法言故，審知有德；"
  },
  {
    "segmentnr":"t0684a23",
    "original":"審知德故，便深敬信；"
  },
  {
    "segmentnr":"t0684a24",
    "original":"深敬信故，便往詣彼；"
  },
  {
    "segmentnr":"t0684a24",
    "original":"往詣彼故，親近供事；"
  },
  {
    "segmentnr":"t0684a25",
    "original":"親供事故，求聞正法；"
  },
  {
    "segmentnr":"t0684a25",
    "original":"求聞法故，攝耳不亂；"
  },
  {
    "segmentnr":"t0684a26",
    "original":"耳不亂故，聽聞正法；"
  },
  {
    "segmentnr":"t0684a26",
    "original":"聞正法故，於法通利；"
  },
  {
    "segmentnr":"t0684a27",
    "original":"法通利故，能記持法；"
  },
  {
    "segmentnr":"t0684a27",
    "original":"記持法故，能觀察義；"
  },
  {
    "segmentnr":"t0684a28",
    "original":"觀察義時，堪能於法審諦思惟；"
  },
  {
    "segmentnr":"t0684a29",
    "original":"堪能於法審諦思時，便生欲樂；"
  },
  {
    "segmentnr":"t0684a29",
    "original":"生欲樂已，便得勢力；"
  },
  {
    "segmentnr":"t0684b01",
    "original":"得勢力已，便能稱量；"
  },
  {
    "segmentnr":"t0684b01",
    "original":"由稱量故，便能決擇；"
  },
  {
    "segmentnr":"t0684b02",
    "original":"能決擇故，於諦隨覺，便自了知："
  },
  {
    "segmentnr":"t0684b03",
    "original":"我生已盡，梵行已立，所作已辦，不受後有。"
  },
  {
    "segmentnr":"t0684b05",
    "original":"「由宴默故，心便寂定，清淨鮮白無有瑕釁，離隨煩惱，調順堪任，安住不動，堪能引發；"
  },
  {
    "segmentnr":"t0684b05",
    "original":"能引發故，如實了知；"
  },
  {
    "segmentnr":"t0684b06",
    "original":"如實知故，便能厭背；"
  },
  {
    "segmentnr":"t0684b06",
    "original":"能厭背故，便能離欲；"
  },
  {
    "segmentnr":"t0684b07",
    "original":"既離欲已，便得解脫；"
  },
  {
    "segmentnr":"t0684b07",
    "original":"得解脫已，便自了知："
  },
  {
    "segmentnr":"t0684b09",
    "original":"我已解脫，我生已盡，梵行已立，所作已辦，不受後有。"
  },
  {
    "segmentnr":"t0684b09",
    "original":"汝等苾芻應說上法、應了上法。"
  },
  {
    "segmentnr":"t0684b10",
    "original":"若能如是，乃名真實攝受仙幢。"
  },
  {
    "segmentnr":"t0684b12",
    "original":"非眾集會戲論語言，能正了知諸法實相、能斷諸漏、能證涅槃。"
  },
  {
    "segmentnr":"t0684b13",
    "original":"我常集會宣說上法、了知上法，故名第一攝受仙幢。」"
  },
  {
    "segmentnr":"t0684b14",
    "original":"爾時，世尊重攝此義而說頌曰："
  },
  {
    "segmentnr":"t0684b15",
    "original":"「行者集會時，"
  },
  {
    "segmentnr":"t0684b15",
    "original":"應修作二事，"
  },
  {
    "segmentnr":"t0684b16",
    "original":"謂寂然宴默，"
  },
  {
    "segmentnr":"t0684b16",
    "original":"及說正法言。"
  },
  {
    "segmentnr":"t0684b17",
    "original":"由說正法言，"
  },
  {
    "segmentnr":"t0684b17",
    "original":"及寂然宴默，"
  },
  {
    "segmentnr":"t0684b18",
    "original":"知諸法實相，"
  },
  {
    "segmentnr":"t0684b18",
    "original":"究竟證涅槃。"
  },
  {
    "segmentnr":"t0684b19",
    "original":"汝等諸苾芻，"
  },
  {
    "segmentnr":"t0684b19",
    "original":"若說了上法，"
  },
  {
    "segmentnr":"t0684b20",
    "original":"乃得名真實，"
  },
  {
    "segmentnr":"t0684b20",
    "original":"攝受大仙幢。"
  },
  {
    "segmentnr":"t0684b21",
    "original":"我常處眾中，"
  },
  {
    "segmentnr":"t0684b21",
    "original":"宣說照了法，"
  },
  {
    "segmentnr":"t0684b22",
    "original":"是故名第一，"
  },
  {
    "segmentnr":"t0684b22",
    "original":"攝受大仙幢。"
  },
  {
    "segmentnr":"t0684b23",
    "original":"若依正法幢，"
  },
  {
    "segmentnr":"t0684b23",
    "original":"能說能修行，"
  },
  {
    "segmentnr":"t0684b24",
    "original":"定速脫生死，"
  },
  {
    "segmentnr":"t0684b24",
    "original":"至究竟涅槃。」"
  },
  {
    "segmentnr":"t0684b25",
    "original":"吾從世尊聞如是語："
  },
  {
    "segmentnr":"t0684b25",
    "original":"「苾芻當知！"
  },
  {
    "segmentnr":"t0684b27",
    "original":"若諸苾芻於言說時非理作意，起欲尋思、起恚尋思、起害尋思，如是苾芻，名多惡者、行慢緩者。"
  },
  {
    "segmentnr":"t0684c03",
    "original":"趣向多惡為方便故，於斷於離棄捨善軛，放逸懈怠、下劣精進，亡失正念、有不正知，不定心亂縱任諸根，無出離見，不知出離、如實正慧，趣向惡魔、惡不善法，為諸惡魔、惡不善法之所摧伏，增長一切惡不善法。"
  },
  {
    "segmentnr":"t0684c05",
    "original":"若諸苾芻於宴默時非理作意，廣說乃至增長一切惡不善法。"
  },
  {
    "segmentnr":"t0684c06",
    "original":"如是苾芻，為諸有智同梵行者之所訶毀，我亦於彼常不稱讚。"
  },
  {
    "segmentnr":"t0684c07",
    "original":"如是苾芻，雖得出家受具足戒，而名惡慧樂有癡人。"
  },
  {
    "segmentnr":"t0684c08",
    "original":"是故汝等應如是學："
  },
  {
    "segmentnr":"t0684c09",
    "original":"我當云何方便斷除非理作意，方便修習如理作意？"
  },
  {
    "segmentnr":"t0684c09",
    "original":"汝等苾芻，應如是學。」"
  },
  {
    "segmentnr":"t0684c10",
    "original":"爾時，世尊重攝此義而說頌曰："
  },
  {
    "segmentnr":"t0684c11",
    "original":"「言說、宴默時，縱諸根造惡，"
  },
  {
    "segmentnr":"t0684c12",
    "original":"不奉行我教，"
  },
  {
    "segmentnr":"t0684c12",
    "original":"是愚昧癡人。"
  },
  {
    "segmentnr":"t0684c13",
    "original":"故汝等苾芻，"
  },
  {
    "segmentnr":"t0684c13",
    "original":"應修不放逸，"
  },
  {
    "segmentnr":"t0684c14",
    "original":"離非理作意，"
  },
  {
    "segmentnr":"t0684c14",
    "original":"當如理思惟。"
  },
  {
    "segmentnr":"t0684c15",
    "original":"汝等若正勤，"
  },
  {
    "segmentnr":"t0684c15",
    "original":"語默無放逸，"
  },
  {
    "segmentnr":"t0684c16",
    "original":"不久度生死，"
  },
  {
    "segmentnr":"t0684c16",
    "original":"證無上涅槃。」"
  },
  {
    "segmentnr":"t0684c17",
    "original":"吾從世尊聞如是語："
  },
  {
    "segmentnr":"t0684c17",
    "original":"「苾芻當知！"
  },
  {
    "segmentnr":"t0684c19",
    "original":"若諸苾芻於言說時如理作意，出離尋思、無恚尋思、無害尋思，如是苾芻，名多善者、無慢緩者。"
  },
  {
    "segmentnr":"t0684c24",
    "original":"趣向多善為方便故，於斷於離不捨善軛，離諸放逸、勇猛精進，正念正知、心定無亂、密護諸根，有出離見，能知出離、如實正慧，棄背惡魔、惡不善法，摧伏惡魔、惡不善法，損減一切惡不善法。"
  },
  {
    "segmentnr":"t0684c25",
    "original":"若諸苾芻於宴默時如理作意，廣說乃至損減一切惡不善法。"
  },
  {
    "segmentnr":"t0684c27",
    "original":"如是苾芻，為諸有智同梵行者之所稱讚，我亦於彼恒常稱讚。"
  },
  {
    "segmentnr":"t0684c28",
    "original":"如是苾芻，名真出家受具足戒，有大智慧，不樂諸有，名不癡人。"
  },
  {
    "segmentnr":"t0684c29",
    "original":"是故汝等應如是學："
  },
  {
    "segmentnr":"t0685a01",
    "original":"我當云何方便修習如理作意，方便斷除非理作意？"
  },
  {
    "segmentnr":"t0685a01",
    "original":"汝等苾芻，應如是學。」"
  },
  {
    "segmentnr":"t0685a02",
    "original":"爾時，世尊重攝此義而說頌曰："
  },
  {
    "segmentnr":"t0685a03",
    "original":"「言說、宴默時，不縱根造惡，"
  },
  {
    "segmentnr":"t0685a04",
    "original":"能奉行我教，"
  },
  {
    "segmentnr":"t0685a04",
    "original":"是聰慧智人。"
  },
  {
    "segmentnr":"t0685a05",
    "original":"修出離尋思，"
  },
  {
    "segmentnr":"t0685a05",
    "original":"及無恚無害，"
  },
  {
    "segmentnr":"t0685a06",
    "original":"有出離正見，"
  },
  {
    "segmentnr":"t0685a06",
    "original":"於如實能知；"
  },
  {
    "segmentnr":"t0685a07",
    "original":"能摧伏惡魔，"
  },
  {
    "segmentnr":"t0685a07",
    "original":"諸惡不善法，"
  },
  {
    "segmentnr":"t0685a08",
    "original":"永斷諸煩惱，"
  },
  {
    "segmentnr":"t0685a08",
    "original":"證究竟涅槃。"
  },
  {
    "segmentnr":"t0685a09",
    "original":"故汝等苾芻，"
  },
  {
    "segmentnr":"t0685a09",
    "original":"應修不放逸，"
  },
  {
    "segmentnr":"t0685a10",
    "original":"當如理作意，"
  },
  {
    "segmentnr":"t0685a10",
    "original":"離非理思惟。"
  },
  {
    "segmentnr":"t0685a11",
    "original":"汝等若正勤，"
  },
  {
    "segmentnr":"t0685a11",
    "original":"語默無放逸，"
  },
  {
    "segmentnr":"t0685a12",
    "original":"不久度生死，"
  },
  {
    "segmentnr":"t0685a12",
    "original":"證無上涅槃。」"
  },
  {
    "segmentnr":"t0685a13",
    "original":"吾從世尊聞如是語："
  },
  {
    "segmentnr":"t0685a13",
    "original":"「苾芻當知！"
  },
  {
    "segmentnr":"t0685a14",
    "original":"有學苾芻，有二種力。"
  },
  {
    "segmentnr":"t0685a14",
    "original":"云何為二？"
  },
  {
    "segmentnr":"t0685a14",
    "original":"謂思擇力及修習力。"
  },
  {
    "segmentnr":"t0685a15",
    "original":"云何苾芻有思擇力？"
  },
  {
    "segmentnr":"t0685a17",
    "original":"所謂一類有學苾芻，受用種種衣服、飲食、房舍、臥具、病緣醫藥資生具時，皆善思擇非不思擇而便受用。"
  },
  {
    "segmentnr":"t0685a19",
    "original":"於所未得衣服、飲食、房舍、臥具、病緣醫藥諸資生具，不甚希求；"
  },
  {
    "segmentnr":"t0685a20",
    "original":"於所已得衣服、飲食、房舍、臥具、病緣醫藥諸資生具，不深耽著。"
  },
  {
    "segmentnr":"t0685a24",
    "original":"堪能忍受寒熱飢渴、風日蚊虻、蛇蝎等觸，堪能忍受他所毀謗、罵辱等言，堪能忍受身內所生，猛利辛楚、酸疼難忍、奪命臨終難治苦受，堪能忍受一切世間極難忍事。"
  },
  {
    "segmentnr":"t0685a26",
    "original":"能善思擇，諸身、語、意三種惡行，能照現法、生法、後法不可愛樂苦異熟果。"
  },
  {
    "segmentnr":"t0685a26",
    "original":"作是思惟："
  },
  {
    "segmentnr":"t0685a27",
    "original":"我今定當斷身、語、意三種惡行，我今定當修身、語、意三種妙行。"
  },
  {
    "segmentnr":"t0685a29",
    "original":"能正了知三種惡行所有過患，復正了知三種妙行所有功德。"
  },
  {
    "segmentnr":"t0685b01",
    "original":"既正知已，勤斷勤修惡行妙行，修治自身令其清淨，離諸罪法。"
  },
  {
    "segmentnr":"t0685b02",
    "original":"如是名為有學苾芻，初思擇力。"
  },
  {
    "segmentnr":"t0685b02",
    "original":"云何苾芻有修習力？"
  },
  {
    "segmentnr":"t0685b05",
    "original":"所謂一類有學苾芻，所得憶念，一切皆與覺支相順而不相違，所得擇法及精進、喜、輕安、定、捨，一切皆與覺支相順而不相違；"
  },
  {
    "segmentnr":"t0685b08",
    "original":"修念覺支，皆依止厭、皆依止離、皆依止滅，迴向於捨，修習擇法及精進、喜、輕安、定、捨覺支，皆依止厭、皆依止離、皆依止滅，迴向於捨。"
  },
  {
    "segmentnr":"t0685b09",
    "original":"如是名為有學苾芻後修習力。"
  },
  {
    "segmentnr":"t0685b09",
    "original":"是名有學苾芻二力。」"
  },
  {
    "segmentnr":"t0685b10",
    "original":"爾時，世尊重攝此義而說頌曰："
  },
  {
    "segmentnr":"t0685b11",
    "original":"「諸有學苾芻，"
  },
  {
    "segmentnr":"t0685b11",
    "original":"略有二種力，"
  },
  {
    "segmentnr":"t0685b12",
    "original":"思擇及修習，"
  },
  {
    "segmentnr":"t0685b12",
    "original":"能伏惡魔軍。"
  },
  {
    "segmentnr":"t0685b13",
    "original":"見惡過能斷，"
  },
  {
    "segmentnr":"t0685b13",
    "original":"知妙德能修，"
  },
  {
    "segmentnr":"t0685b14",
    "original":"能忍受思惟，"
  },
  {
    "segmentnr":"t0685b14",
    "original":"是名思擇力。"
  },
  {
    "segmentnr":"t0685b15",
    "original":"依止厭離滅，"
  },
  {
    "segmentnr":"t0685b15",
    "original":"及迴向於捨，"
  },
  {
    "segmentnr":"t0685b16",
    "original":"而修七覺支，"
  },
  {
    "segmentnr":"t0685b16",
    "original":"是名修習力。」"
  },
  {
    "segmentnr":"t0685b17",
    "original":"吾從世尊聞如是語："
  },
  {
    "segmentnr":"t0685b17",
    "original":"「苾芻當知！"
  },
  {
    "segmentnr":"t0685b18",
    "original":"由二種法盡滅故死。"
  },
  {
    "segmentnr":"t0685b18",
    "original":"云何二法？"
  },
  {
    "segmentnr":"t0685b18",
    "original":"一、業；"
  },
  {
    "segmentnr":"t0685b18",
    "original":"二、壽。"
  },
  {
    "segmentnr":"t0685b19",
    "original":"由業盡故及壽盡故，決定命終。"
  },
  {
    "segmentnr":"t0685b19",
    "original":"若時有業，爾時有壽；"
  },
  {
    "segmentnr":"t0685b20",
    "original":"若時有壽，爾時有業。"
  },
  {
    "segmentnr":"t0685b20",
    "original":"所以者何？"
  },
  {
    "segmentnr":"t0685b22",
    "original":"如是二法恒常和合、無不和合，如是二法不可施設分析離散。"
  },
  {
    "segmentnr":"t0685b22",
    "original":"此時有業，彼時有壽；"
  },
  {
    "segmentnr":"t0685b23",
    "original":"此時有壽，彼時有業。"
  },
  {
    "segmentnr":"t0685b23",
    "original":"若有其業，即有其壽；"
  },
  {
    "segmentnr":"t0685b23",
    "original":"若有其壽，即有其業。"
  },
  {
    "segmentnr":"t0685b24",
    "original":"若無其業，即無其壽；"
  },
  {
    "segmentnr":"t0685b24",
    "original":"若無其壽，即無其業。"
  },
  {
    "segmentnr":"t0685b25",
    "original":"譬如燃燈，生焰發明，若有其焰，即有其明；"
  },
  {
    "segmentnr":"t0685b26",
    "original":"若有其明，即有其焰。"
  },
  {
    "segmentnr":"t0685b26",
    "original":"若無其焰，即無其明；"
  },
  {
    "segmentnr":"t0685b27",
    "original":"若無其明，即無其焰。"
  },
  {
    "segmentnr":"t0685b27",
    "original":"業、壽亦爾。"
  },
  {
    "segmentnr":"t0685b28",
    "original":"若有其業，即有其壽；"
  },
  {
    "segmentnr":"t0685b28",
    "original":"若有其壽，即有其業。"
  },
  {
    "segmentnr":"t0685b28",
    "original":"若無其業，即無其壽；"
  },
  {
    "segmentnr":"t0685b29",
    "original":"若無其壽，即無其業。"
  },
  {
    "segmentnr":"t0685b29",
    "original":"如是二法盡滅故死。」"
  },
  {
    "segmentnr":"t0685c01",
    "original":"爾時，世尊重攝此義而說頌曰："
  },
  {
    "segmentnr":"t0685c02",
    "original":"「二法恒相隨，"
  },
  {
    "segmentnr":"t0685c02",
    "original":"謂業及與壽，"
  },
  {
    "segmentnr":"t0685c03",
    "original":"業有壽亦有，"
  },
  {
    "segmentnr":"t0685c03",
    "original":"業無壽亦無。"
  },
  {
    "segmentnr":"t0685c04",
    "original":"壽業未消亡，"
  },
  {
    "segmentnr":"t0685c04",
    "original":"有情終不死，"
  },
  {
    "segmentnr":"t0685c05",
    "original":"壽業若盡滅，"
  },
  {
    "segmentnr":"t0685c05",
    "original":"含識死無疑。」"
  },
  {
    "segmentnr":"t0685c06",
    "original":"吾從世尊聞如是語："
  },
  {
    "segmentnr":"t0685c06",
    "original":"「苾芻當知！"
  },
  {
    "segmentnr":"t0685c07",
    "original":"有二種行，世間眾生皆共造作。"
  },
  {
    "segmentnr":"t0685c07",
    "original":"云何為二？"
  },
  {
    "segmentnr":"t0685c08",
    "original":"一者能感短壽之行；"
  },
  {
    "segmentnr":"t0685c08",
    "original":"二者能感長壽之行。"
  },
  {
    "segmentnr":"t0685c09",
    "original":"云何能感短壽之行？"
  },
  {
    "segmentnr":"t0685c12",
    "original":"謂有一類補特伽羅，常樂殺生，為性兇暴，血塗其手，傷害物命，無有慚羞，無有慈愍，於諸眾生常行殺害，乃至殺害折脚蟻子，是名能感短壽之行。"
  },
  {
    "segmentnr":"t0685c12",
    "original":"云何能感長壽之行？"
  },
  {
    "segmentnr":"t0685c15",
    "original":"謂有一類補特伽羅，遠離殺生，棄捨殺具，慚羞慈愍，於諸眾生常不殺害，乃至不害折脚蟻子，是名能感長壽之行。"
  },
  {
    "segmentnr":"t0685c16",
    "original":"如是名為有二種行，世間眾生皆共造作。」"
  },
  {
    "segmentnr":"t0685c17",
    "original":"爾時，世尊重攝此義而說頌曰："
  },
  {
    "segmentnr":"t0685c18",
    "original":"「世間諸有情，"
  },
  {
    "segmentnr":"t0685c18",
    "original":"略有二種行，"
  },
  {
    "segmentnr":"t0685c19",
    "original":"由二行差別，"
  },
  {
    "segmentnr":"t0685c19",
    "original":"感壽有短長。"
  },
  {
    "segmentnr":"t0685c20",
    "original":"謂常樂殺生，"
  },
  {
    "segmentnr":"t0685c20",
    "original":"兇暴血塗手，"
  },
  {
    "segmentnr":"t0685c21",
    "original":"無慚羞慈愍，"
  },
  {
    "segmentnr":"t0685c21",
    "original":"感短壽無疑。"
  },
  {
    "segmentnr":"t0685c22",
    "original":"常樂離殺生，"
  },
  {
    "segmentnr":"t0685c22",
    "original":"棄捨諸殺具，"
  },
  {
    "segmentnr":"t0685c23",
    "original":"有慚羞慈愍，"
  },
  {
    "segmentnr":"t0685c23",
    "original":"感長壽無疑。」"
  },
  {
    "segmentnr":"t0685c24",
    "original":"吾從世尊聞如是語："
  },
  {
    "segmentnr":"t0685c24",
    "original":"「苾芻當知！"
  },
  {
    "segmentnr":"t0685c25",
    "original":"由二行相應取心相。"
  },
  {
    "segmentnr":"t0685c25",
    "original":"云何為二？"
  },
  {
    "segmentnr":"t0685c25",
    "original":"一者名為所緣行相；"
  },
  {
    "segmentnr":"t0685c26",
    "original":"二者名為作意行相。"
  },
  {
    "segmentnr":"t0685c27",
    "original":"所有一切已取、現取、當取心相，皆由如是二種行相。"
  },
  {
    "segmentnr":"t0685c28",
    "original":"汝等苾芻由二行相，應當正勤善取心相；"
  },
  {
    "segmentnr":"t0685c29",
    "original":"取心相已，應善作意；"
  },
  {
    "segmentnr":"t0685c29",
    "original":"善作意已，應善觀察；"
  },
  {
    "segmentnr":"t0686a01",
    "original":"善觀察已，應善安住；"
  },
  {
    "segmentnr":"t0686a03",
    "original":"善安住已，應同地界正勤修習無量無損，應同水界、火界、風界正勤修習無量無損。"
  },
  {
    "segmentnr":"t0686a03",
    "original":"「苾芻當知！"
  },
  {
    "segmentnr":"t0686a05",
    "original":"譬如地界，若於其中安置糞穢、洟唾、膿血，如是等類淨、不淨物雖置其中，而其地界曾無違順、欣慼、高下。"
  },
  {
    "segmentnr":"t0686a06",
    "original":"如是安心應同地界，正勤修習無量無損。"
  },
  {
    "segmentnr":"t0686a09",
    "original":"既同地界正勤修習無量無損，雖遇種種違順眾緣，而心都無分別計著，終不由此差別因緣其心高下。"
  },
  {
    "segmentnr":"t0686a11",
    "original":"又如水界、火界、風界，若於其中安置糞穢、洟唾、膿血，如是等類淨、不淨物雖置其中，而其水界、火界、風界曾無違順、欣慼、高下。"
  },
  {
    "segmentnr":"t0686a13",
    "original":"如是安心應同水界、火界、風界，正勤修習無量無損。"
  },
  {
    "segmentnr":"t0686a15",
    "original":"既同水界、火界、風界正勤修習無量無損，雖遇種種違順眾緣，而心都無分別計著，終不由此差別因緣其心高下。"
  },
  {
    "segmentnr":"t0686a17",
    "original":"「由此定故，於有識身及外一切所緣相中，我我所執、見、慢、隨眠，善伏善斷。"
  },
  {
    "segmentnr":"t0686a18",
    "original":"於彼二種其心超越，離一切相，寂靜安樂，得善解脫。"
  },
  {
    "segmentnr":"t0686a20",
    "original":"所有一切心善解脫、慧善解脫，皆於其中，我我所執、見、慢、隨眠，善伏善斷。"
  },
  {
    "segmentnr":"t0686a21",
    "original":"於彼二種，其心超越，離一切相，寂靜安隱，得善解脫。"
  },
  {
    "segmentnr":"t0686a22",
    "original":"於其所得利、譽、稱、樂，其心不欣；"
  },
  {
    "segmentnr":"t0686a23",
    "original":"於其所遭衰、毀、譏、苦，其心不慼，是名超過世間八法。"
  },
  {
    "segmentnr":"t0686a24",
    "original":"其心平等，猶如世間地、水、火、風，世間八法所不能染。」"
  },
  {
    "segmentnr":"t0686a25",
    "original":"爾時，世尊重攝此義而說頌曰："
  },
  {
    "segmentnr":"t0686a26",
    "original":"「難調躁動心，"
  },
  {
    "segmentnr":"t0686a26",
    "original":"遠行無第二，"
  },
  {
    "segmentnr":"t0686a27",
    "original":"能正勤取相，"
  },
  {
    "segmentnr":"t0686a27",
    "original":"是謂世聰明。"
  },
  {
    "segmentnr":"t0686a28",
    "original":"善取心相已，"
  },
  {
    "segmentnr":"t0686a28",
    "original":"復作意觀察，"
  },
  {
    "segmentnr":"t0686a29",
    "original":"正念住其心，"
  },
  {
    "segmentnr":"t0686a29",
    "original":"勤修同四界。"
  },
  {
    "segmentnr":"t0686b01",
    "original":"如是正安住，"
  },
  {
    "segmentnr":"t0686b01",
    "original":"能棄捨諸欲，"
  },
  {
    "segmentnr":"t0686b02",
    "original":"於世八法中，"
  },
  {
    "segmentnr":"t0686b02",
    "original":"名善巧無染。」"
  },
  {
    "segmentnr":"t0686b03",
    "original":"吾從世尊聞如是語："
  },
  {
    "segmentnr":"t0686b03",
    "original":"「苾芻當知！"
  },
  {
    "segmentnr":"t0686b04",
    "original":"有二種法，雖共乖違未甞和合，然於其中無缺無間。"
  },
  {
    "segmentnr":"t0686b05",
    "original":"云何為二？"
  },
  {
    "segmentnr":"t0686b05",
    "original":"謂生與死。"
  },
  {
    "segmentnr":"t0686b06",
    "original":"譬如世間光明、影闇，雖共乖違未甞和合，然於其中無缺無間。"
  },
  {
    "segmentnr":"t0686b07",
    "original":"光明發時，影闇便沒；"
  },
  {
    "segmentnr":"t0686b07",
    "original":"影闇起時，光明便謝。"
  },
  {
    "segmentnr":"t0686b09",
    "original":"生、死亦爾，恒共乖違未甞和合，然於其中無缺無間。"
  },
  {
    "segmentnr":"t0686b09",
    "original":"生法有時，死法便沒；"
  },
  {
    "segmentnr":"t0686b10",
    "original":"死法有時，生法便謝。」"
  },
  {
    "segmentnr":"t0686b10",
    "original":"爾時，世尊重攝此義而說頌曰："
  },
  {
    "segmentnr":"t0686b11",
    "original":"「如光明、影闇，雖恒共乖違，"
  },
  {
    "segmentnr":"t0686b12",
    "original":"然於二法中，"
  },
  {
    "segmentnr":"t0686b12",
    "original":"未曾有間缺。"
  },
  {
    "segmentnr":"t0686b13",
    "original":"生、死亦如是，雖恒共乖違，"
  },
  {
    "segmentnr":"t0686b14",
    "original":"然於二法中，"
  },
  {
    "segmentnr":"t0686b14",
    "original":"未曾有間缺。"
  },
  {
    "segmentnr":"t0686b15",
    "original":"無明根所生，"
  },
  {
    "segmentnr":"t0686b15",
    "original":"愛水所滋潤，"
  },
  {
    "segmentnr":"t0686b16",
    "original":"纔死生便續，"
  },
  {
    "segmentnr":"t0686b16",
    "original":"中無間缺時。」"
  },
  {
    "segmentnr":"t0686b17",
    "original":"吾從世尊聞如是語："
  },
  {
    "segmentnr":"t0686b17",
    "original":"「苾芻當知！"
  },
  {
    "segmentnr":"t0686b17",
    "original":"死有二種。"
  },
  {
    "segmentnr":"t0686b18",
    "original":"云何為二？"
  },
  {
    "segmentnr":"t0686b18",
    "original":"一者不調伏死；"
  },
  {
    "segmentnr":"t0686b18",
    "original":"二者調伏死。"
  },
  {
    "segmentnr":"t0686b19",
    "original":"云何名為不調伏死？"
  },
  {
    "segmentnr":"t0686b21",
    "original":"謂諸愚夫無聞異生，未能親覲正見善士、未能了知善士之法，於善士法未自調順。"
  },
  {
    "segmentnr":"t0686b21",
    "original":"彼隨觀見："
  },
  {
    "segmentnr":"t0686b22",
    "original":"色即是我，色屬於我，色在我中，我在色中。"
  },
  {
    "segmentnr":"t0686b22",
    "original":"彼隨觀見："
  },
  {
    "segmentnr":"t0686b23",
    "original":"受即是我，受屬於我，受在我中，我在受中。"
  },
  {
    "segmentnr":"t0686b23",
    "original":"彼隨觀見："
  },
  {
    "segmentnr":"t0686b24",
    "original":"想即是我，想屬於我，想在我中，我在想中。"
  },
  {
    "segmentnr":"t0686b25",
    "original":"彼隨觀見："
  },
  {
    "segmentnr":"t0686b26",
    "original":"行即是我，行屬於我，行在我中，我在行中。"
  },
  {
    "segmentnr":"t0686b26",
    "original":"彼隨觀見："
  },
  {
    "segmentnr":"t0686b27",
    "original":"識即是我，識屬於我，識在我中，我在識中。"
  },
  {
    "segmentnr":"t0686b28",
    "original":"眼見色已，執取其相、執取隨好。"
  },
  {
    "segmentnr":"t0686c01",
    "original":"由是因緣，於其眼根不能正念防守而住，發起貪憂，便有無量惡不善法隨心流漏不可堰塞。"
  },
  {
    "segmentnr":"t0686c02",
    "original":"於其眼根不能防守，縱蕩眼根行諸境界，貪著色味，纏擾其心。"
  },
  {
    "segmentnr":"t0686c05",
    "original":"緣此貪故，受長夜苦、受猛利苦、受匱乏苦，增血鑊身、增空曠路，無量往返生那落迦、傍生、鬼界及阿素洛、人、天趣中，受諸劇苦，皆由眼根不調伏故。"
  },
  {
    "segmentnr":"t0686c07",
    "original":"如是或時，耳聞聲已、鼻嗅香已、舌甞味已、身覺觸已、意了法已，執取其相、執取隨好。"
  },
  {
    "segmentnr":"t0686c10",
    "original":"由是因緣，於其意根不能正念防守而住，發生貪憂，便有無量惡不善法隨心流漏不可堰塞。"
  },
  {
    "segmentnr":"t0686c11",
    "original":"於其意根不能防守，縱蕩意根行諸境界，貪著法味纏擾其心。"
  },
  {
    "segmentnr":"t0686c14",
    "original":"緣此貪故，受長夜苦、受猛利苦、受匱乏苦，增血鑊身、增空曠路，無量往返生那落迦、傍生、鬼界及阿素洛、人、天趣中，受諸劇苦，皆由意根不調伏故。"
  },
  {
    "segmentnr":"t0686c15",
    "original":"如是名為不調伏死。"
  },
  {
    "segmentnr":"t0686c15",
    "original":"「云何名為調伏而死？"
  },
  {
    "segmentnr":"t0686c17",
    "original":"謂諸賢聖多聞弟子，已能親覲正見善士、已能了知善士之法，於善士法已自調順。"
  },
  {
    "segmentnr":"t0686c17",
    "original":"不隨觀見："
  },
  {
    "segmentnr":"t0686c19",
    "original":"色即是我，色屬於我，色在我中，我在色中。"
  },
  {
    "segmentnr":"t0686c19",
    "original":"不隨觀見："
  },
  {
    "segmentnr":"t0686c20",
    "original":"受即是我，受屬於我，受在我中，我在受中。"
  },
  {
    "segmentnr":"t0686c20",
    "original":"不隨觀見："
  },
  {
    "segmentnr":"t0686c21",
    "original":"想即是我，想屬於我，想在我中，我在想中。"
  },
  {
    "segmentnr":"t0686c21",
    "original":"不隨觀見："
  },
  {
    "segmentnr":"t0686c22",
    "original":"行即是我，行屬於我，行在我中，我在行中。"
  },
  {
    "segmentnr":"t0686c23",
    "original":"不隨觀見："
  },
  {
    "segmentnr":"t0686c24",
    "original":"識即是我，識屬於我，識在我中，我在識中。"
  },
  {
    "segmentnr":"t0686c24",
    "original":"眼見色已，不執其相、不執隨好。"
  },
  {
    "segmentnr":"t0686c26",
    "original":"由是因緣，於其眼根善能正念防守而住，不起貪憂，所有無量惡不善法隨心流漏皆能堰塞。"
  },
  {
    "segmentnr":"t0686c28",
    "original":"於其眼根善能防守，不縱眼根行諸境界、不貪色味纏擾其心。"
  },
  {
    "segmentnr":"t0687a02",
    "original":"不緣此貪，受長夜苦、受猛利苦、受匱乏苦，增血鑊身、增空曠路，不復往返生那落迦、傍生、鬼界及阿素洛、人、天趣中，受諸劇苦，皆由眼根善調伏故。"
  },
  {
    "segmentnr":"t0687a04",
    "original":"如是或時，耳聞聲已、鼻嗅香已、舌甞味已、身覺觸已、意了法已，不執其相、不執隨好。"
  },
  {
    "segmentnr":"t0687a06",
    "original":"由是因緣，於其意根善能正念防守而住，不起貪憂，所有無量惡不善法隨心流漏皆能堰塞。"
  },
  {
    "segmentnr":"t0687a08",
    "original":"於其意根善能防守，不縱意根行諸境界，不貪法味纏擾其心。"
  },
  {
    "segmentnr":"t0687a11",
    "original":"不緣此貪，受長夜苦、受猛利苦、受匱乏苦，增血鑊身、增空曠路，不復往返生那落迦、傍生、鬼界及阿素洛、人、天趣中，受諸劇苦，皆由意根善調伏故。"
  },
  {
    "segmentnr":"t0687a11",
    "original":"如是名為調伏而死。"
  },
  {
    "segmentnr":"t0687a12",
    "original":"「苾芻當知！"
  },
  {
    "segmentnr":"t0687a12",
    "original":"不調伏死，沈沒無量生死苦海；"
  },
  {
    "segmentnr":"t0687a13",
    "original":"調伏而死，超度無量生死苦海。"
  },
  {
    "segmentnr":"t0687a13",
    "original":"是名二死。」"
  },
  {
    "segmentnr":"t0687a14",
    "original":"爾時，世尊重攝此義而說頌曰："
  },
  {
    "segmentnr":"t0687a15",
    "original":"「略說諸有情，"
  },
  {
    "segmentnr":"t0687a15",
    "original":"死法有二種，"
  },
  {
    "segmentnr":"t0687a16",
    "original":"調伏、不調伏，更無有第三。"
  },
  {
    "segmentnr":"t0687a17",
    "original":"若不調伏死，"
  },
  {
    "segmentnr":"t0687a17",
    "original":"定於諸趣中，"
  },
  {
    "segmentnr":"t0687a18",
    "original":"受諸苦輪迴，"
  },
  {
    "segmentnr":"t0687a18",
    "original":"經無量往返。"
  },
  {
    "segmentnr":"t0687a19",
    "original":"調伏而死者，"
  },
  {
    "segmentnr":"t0687a19",
    "original":"終不墮惡趣，"
  },
  {
    "segmentnr":"t0687a20",
    "original":"於人天趣中，"
  },
  {
    "segmentnr":"t0687a20",
    "original":"能永盡眾苦。」"
  },
  {
    "segmentnr":"t0687a21",
    "original":"吾從世尊聞如是語："
  },
  {
    "segmentnr":"t0687a21",
    "original":"「苾芻當知！"
  },
  {
    "segmentnr":"t0687a22",
    "original":"一切諸法略有二種。"
  },
  {
    "segmentnr":"t0687a22",
    "original":"云何為二？"
  },
  {
    "segmentnr":"t0687a22",
    "original":"一者雜染；"
  },
  {
    "segmentnr":"t0687a22",
    "original":"二者清淨。"
  },
  {
    "segmentnr":"t0687a23",
    "original":"應正觀察由一法生。"
  },
  {
    "segmentnr":"t0687a23",
    "original":"所以者何？"
  },
  {
    "segmentnr":"t0687a24",
    "original":"若於一法能正守護，則於一切能正守護；"
  },
  {
    "segmentnr":"t0687a25",
    "original":"若於一法不能守護，則於一切不能守護。"
  },
  {
    "segmentnr":"t0687a25",
    "original":"云何一法？"
  },
  {
    "segmentnr":"t0687a26",
    "original":"謂眾生心。"
  },
  {
    "segmentnr":"t0687a26",
    "original":"「若有於心不能守護，則不能護身、語、意業；"
  },
  {
    "segmentnr":"t0687a28",
    "original":"若不能護身、語、意業，是人即為身、語、意業皆悉敗壞；"
  },
  {
    "segmentnr":"t0687a29",
    "original":"身、語、意業皆敗壞故，其心即有擾濁、垢穢。"
  },
  {
    "segmentnr":"t0687b01",
    "original":"心有擾濁及垢穢者，能正了知自利樂事、他利樂事、俱利樂事，無有是處；"
  },
  {
    "segmentnr":"t0687b02",
    "original":"能正了知善言說義、惡言說義，無有是處；"
  },
  {
    "segmentnr":"t0687b03",
    "original":"能證一切勝上人法真聖智見，亦無是處。"
  },
  {
    "segmentnr":"t0687b03",
    "original":"所以者何？"
  },
  {
    "segmentnr":"t0687b04",
    "original":"心有擾濁及垢穢故。"
  },
  {
    "segmentnr":"t0687b06",
    "original":"「譬如世間所有臺觀，若一中心不善覆蔽，則椽梁壁皆被淋漏，以椽梁壁被淋漏故，皆悉敗壞。"
  },
  {
    "segmentnr":"t0687b09",
    "original":"又如世間隣近村邑、聚落池沼，擾濁、垢穢，有明眼人住其岸上，作意觀察，其中所有螺、蛤、龜、魚、礫石等類，行住普側，極難可見。"
  },
  {
    "segmentnr":"t0687b09",
    "original":"所以者何？"
  },
  {
    "segmentnr":"t0687b10",
    "original":"水有擾濁及垢穢故。"
  },
  {
    "segmentnr":"t0687b11",
    "original":"如是眾生，若有於心不能守護，則不能護身、語、意業；"
  },
  {
    "segmentnr":"t0687b12",
    "original":"若不能護身、語、意業，是人即為身、語、意業皆悉敗壞；"
  },
  {
    "segmentnr":"t0687b13",
    "original":"身、語、意業皆敗壞故，其心即有擾濁、垢穢。"
  },
  {
    "segmentnr":"t0687b15",
    "original":"心有擾濁及垢穢者，能正了知自利樂事、他利樂事、俱利樂事，無有是處；"
  },
  {
    "segmentnr":"t0687b16",
    "original":"能正了知善言說義、惡言說義，無有是處；"
  },
  {
    "segmentnr":"t0687b17",
    "original":"能證一切勝上人法真聖智見，亦無是處。"
  },
  {
    "segmentnr":"t0687b17",
    "original":"所以者何？"
  },
  {
    "segmentnr":"t0687b17",
    "original":"心有擾濁及垢穢故。"
  },
  {
    "segmentnr":"t0687b18",
    "original":"「若有於心能善守護，則能善護身、語、意業；"
  },
  {
    "segmentnr":"t0687b19",
    "original":"若能善護身、語、意業，是人即為身、語、意業皆不敗壞；"
  },
  {
    "segmentnr":"t0687b20",
    "original":"身、語、意業不敗壞故，其心即無擾濁、垢穢。"
  },
  {
    "segmentnr":"t0687b22",
    "original":"心無擾濁及垢穢者，能正了知自利樂事、他利樂事、俱利樂事，斯有是處；"
  },
  {
    "segmentnr":"t0687b23",
    "original":"能正了知善言說義、惡言說義，斯有是處；"
  },
  {
    "segmentnr":"t0687b24",
    "original":"能證一切勝上人法真聖智見，斯有是處。"
  },
  {
    "segmentnr":"t0687b24",
    "original":"所以者何？"
  },
  {
    "segmentnr":"t0687b25",
    "original":"心無擾濁及垢穢故。"
  },
  {
    "segmentnr":"t0687b26",
    "original":"「譬如世間所有臺觀，若一中心極善覆蔽，則椽梁壁皆無淋漏；"
  },
  {
    "segmentnr":"t0687b27",
    "original":"以椽梁壁無淋漏故，皆不敗壞。"
  },
  {
    "segmentnr":"t0687c01",
    "original":"又如世間遠離村邑、聚落池沼，無有擾濁及諸垢穢，有明眼人住其岸上，作意觀察，其中所有螺、蛤、龜、魚、礫石等類，行住普側，極易可見。"
  },
  {
    "segmentnr":"t0687c01",
    "original":"所以者何？"
  },
  {
    "segmentnr":"t0687c02",
    "original":"水無擾濁及垢穢故。"
  },
  {
    "segmentnr":"t0687c03",
    "original":"如是眾生，若有於心能善守護，則能善護身、語、意業；"
  },
  {
    "segmentnr":"t0687c04",
    "original":"若能善護身、語、意業，是人即為身、語、意業皆不敗壞；"
  },
  {
    "segmentnr":"t0687c05",
    "original":"身、語、意業不敗壞故，其心即無擾濁、垢穢。"
  },
  {
    "segmentnr":"t0687c07",
    "original":"心無擾濁及垢穢者，能正了知自利樂事、他利樂事、俱利樂事，斯有是處；"
  },
  {
    "segmentnr":"t0687c08",
    "original":"能正了知善言說義、惡言說義，斯有是處；"
  },
  {
    "segmentnr":"t0687c09",
    "original":"能證一切勝上人法真聖智見，斯有是處。"
  },
  {
    "segmentnr":"t0687c09",
    "original":"所以者何？"
  },
  {
    "segmentnr":"t0687c09",
    "original":"心無擾濁及垢穢故。"
  },
  {
    "segmentnr":"t0687c10",
    "original":"「苾芻當知！"
  },
  {
    "segmentnr":"t0687c10",
    "original":"心雜染故，有情雜染；"
  },
  {
    "segmentnr":"t0687c11",
    "original":"心清淨故，有情清淨。"
  },
  {
    "segmentnr":"t0687c12",
    "original":"是故雜染、清淨二法，皆依止心，從心所起。」"
  },
  {
    "segmentnr":"t0687c12",
    "original":"爾時，世尊重攝此義而說頌曰："
  },
  {
    "segmentnr":"t0687c13",
    "original":"「若不護於心，"
  },
  {
    "segmentnr":"t0687c13",
    "original":"隨順於諸欲，"
  },
  {
    "segmentnr":"t0687c14",
    "original":"恒馳散放逸，"
  },
  {
    "segmentnr":"t0687c14",
    "original":"一切無不為。"
  },
  {
    "segmentnr":"t0687c15",
    "original":"若善護於心，"
  },
  {
    "segmentnr":"t0687c15",
    "original":"不隨順諸欲，"
  },
  {
    "segmentnr":"t0687c16",
    "original":"無馳散放逸，"
  },
  {
    "segmentnr":"t0687c16",
    "original":"一切皆防護。"
  },
  {
    "segmentnr":"t0687c17",
    "original":"世間聰慧人，"
  },
  {
    "segmentnr":"t0687c17",
    "original":"能防身語意。"
  },
  {
    "segmentnr":"t0687c18",
    "original":"令不造諸惡，"
  },
  {
    "segmentnr":"t0687c18",
    "original":"名真健丈夫。」"
  },
  {
    "segmentnr":"t0687c19",
    "original":"復從世尊聞如是語："
  },
  {
    "segmentnr":"t0687c19",
    "original":"「苾芻當知！"
  },
  {
    "segmentnr":"t0687c20",
    "original":"有二種見，令諸有情展轉相違互為怨害。"
  },
  {
    "segmentnr":"t0687c20",
    "original":"云何為二？"
  },
  {
    "segmentnr":"t0687c21",
    "original":"所謂有見及無有見。"
  },
  {
    "segmentnr":"t0687c23",
    "original":"諸有沙門或婆羅門，攝受有見、習行有見、耽著有見，與諸愛樂無有見者，展轉相違互為怨害；"
  },
  {
    "segmentnr":"t0687c24",
    "original":"稱讚有見，最為第一。"
  },
  {
    "segmentnr":"t0687c26",
    "original":"諸有沙門或婆羅門，攝無有見、習無有見、著無有見，與其愛樂諸有見者，展轉相違互為怨害；"
  },
  {
    "segmentnr":"t0687c26",
    "original":"讚無有見，最為第一。"
  },
  {
    "segmentnr":"t0687c28",
    "original":"若有沙門或婆羅門，於此二見諸集、滅、味、過患、出離，不以正慧如實了知，我說彼人名無智見；"
  },
  {
    "segmentnr":"t0688a02",
    "original":"有貪、瞋、癡，有違、有害，無慧、無明，不能解脫生老病死、愁歎憂苦熱惱等法，不能解脫生死眾苦。"
  },
  {
    "segmentnr":"t0688a04",
    "original":"若有沙門或婆羅門，於此二見諸集、滅、味、過患、出離，能以正慧如實了知，我說彼人名有智見；"
  },
  {
    "segmentnr":"t0688a06",
    "original":"無貪、瞋、癡，無違、無害，有慧、有明，定能解脫生老病死、愁歎憂苦熱惱等法，定能解脫生死大苦。」"
  },
  {
    "segmentnr":"t0688a07",
    "original":"爾時，世尊重攝此義而說頌曰："
  },
  {
    "segmentnr":"t0688a08",
    "original":"「世間由二見，"
  },
  {
    "segmentnr":"t0688a08",
    "original":"展轉互相違，"
  },
  {
    "segmentnr":"t0688a09",
    "original":"彼此作怨讎，謂見有、無有。"
  },
  {
    "segmentnr":"t0688a10",
    "original":"諸有於此見，"
  },
  {
    "segmentnr":"t0688a10",
    "original":"愛樂不能捨，"
  },
  {
    "segmentnr":"t0688a11",
    "original":"是謂愚癡人，"
  },
  {
    "segmentnr":"t0688a11",
    "original":"恒毀他自讚。"
  },
  {
    "segmentnr":"t0688a12",
    "original":"若不知此見，"
  },
  {
    "segmentnr":"t0688a12",
    "original":"集滅味患出，"
  },
  {
    "segmentnr":"t0688a13",
    "original":"見毒箭所傷，"
  },
  {
    "segmentnr":"t0688a13",
    "original":"無明闇所覆；"
  },
  {
    "segmentnr":"t0688a14",
    "original":"具足貪瞋癡，"
  },
  {
    "segmentnr":"t0688a14",
    "original":"無智見明慧，"
  },
  {
    "segmentnr":"t0688a15",
    "original":"定不能解脫，"
  },
  {
    "segmentnr":"t0688a15",
    "original":"生老病死等。"
  },
  {
    "segmentnr":"t0688a16",
    "original":"若能知此見，"
  },
  {
    "segmentnr":"t0688a16",
    "original":"集滅味患出，"
  },
  {
    "segmentnr":"t0688a17",
    "original":"見毒箭不傷，"
  },
  {
    "segmentnr":"t0688a17",
    "original":"破無明黑闇；"
  },
  {
    "segmentnr":"t0688a18",
    "original":"遠離貪瞋癡，"
  },
  {
    "segmentnr":"t0688a18",
    "original":"具智見明慧，"
  },
  {
    "segmentnr":"t0688a19",
    "original":"決定能解脫，"
  },
  {
    "segmentnr":"t0688a19",
    "original":"生老病死等。」"
  },
  {
    "segmentnr":"t0688a20",
    "original":"復從世尊聞如是語："
  },
  {
    "segmentnr":"t0688a20",
    "original":"「苾芻當知！"
  },
  {
    "segmentnr":"t0688a21",
    "original":"有二正見，應諦尋思、稱量、觀察。"
  },
  {
    "segmentnr":"t0688a23",
    "original":"若諦尋思、稱量、觀察，能得未得、能觸未觸、能證未證、能超愁歎、能滅憂苦、能得如理、能觸甘露、能證涅槃。"
  },
  {
    "segmentnr":"t0688a24",
    "original":"云何為二？"
  },
  {
    "segmentnr":"t0688a24",
    "original":"所謂一切世間正見、出世正見。"
  },
  {
    "segmentnr":"t0688a25",
    "original":"「云何名為世間正見？"
  },
  {
    "segmentnr":"t0688a25",
    "original":"謂有一類起如是見，立如是論："
  },
  {
    "segmentnr":"t0688b01",
    "original":"決定有施，有受有祠，有善惡業，有異熟果，有此世間，有彼世間，有父有母，有諸有情化生種類於其世間，有諸沙門、婆羅門等，正至正行於此世間及彼世間，自然通達，作證領受。"
  },
  {
    "segmentnr":"t0688b01",
    "original":"如是名為世間正見。"
  },
  {
    "segmentnr":"t0688b02",
    "original":"「諸聖弟子於此所說世間正見，應諦尋思、稱量、觀察："
  },
  {
    "segmentnr":"t0688b04",
    "original":"依此所說世間正見，能令眾生畢竟解脫生老病死、愁歎憂苦熱惱等法不？"
  },
  {
    "segmentnr":"t0688b05",
    "original":"諦觀察已，便正了知："
  },
  {
    "segmentnr":"t0688b06",
    "original":"依此所說世間正見，不令眾生畢竟解脫生老病死、愁歎憂苦熱惱等法。"
  },
  {
    "segmentnr":"t0688b06",
    "original":"所以者何？"
  },
  {
    "segmentnr":"t0688b10",
    "original":"如是所說世間正見，非真聖見、非出離見、非能究竟證涅槃見，非厭、非離，非滅、非靜，不證通慧，非成等覺、非得涅槃，而能感得生老病死、愁歎憂苦熱惱等法。"
  },
  {
    "segmentnr":"t0688b11",
    "original":"如是知已，於世間法生怖畏想，於出世法生安靜想。"
  },
  {
    "segmentnr":"t0688b12",
    "original":"以於世間生怖畏故，都無執受；"
  },
  {
    "segmentnr":"t0688b12",
    "original":"無執受故，無所希求；"
  },
  {
    "segmentnr":"t0688b13",
    "original":"無希求故，於內證得究竟涅槃。"
  },
  {
    "segmentnr":"t0688b14",
    "original":"如是證已，便自了知："
  },
  {
    "segmentnr":"t0688b15",
    "original":"我生已盡，梵行已立，所作已辦，不受後有。"
  },
  {
    "segmentnr":"t0688b16",
    "original":"如是汝等，於此所說世間正見，應諦尋思、稱量、觀察。"
  },
  {
    "segmentnr":"t0688b16",
    "original":"「云何名為出世正見？"
  },
  {
    "segmentnr":"t0688b18",
    "original":"謂知苦智、知苦集智、知苦滅智、知能趣向苦滅道智，如是名為出世正見。"
  },
  {
    "segmentnr":"t0688b19",
    "original":"「諸聖弟子於此所說出世正見，應諦尋思、稱量、觀察："
  },
  {
    "segmentnr":"t0688b21",
    "original":"依此所說出世正見，能令眾生畢竟解脫生老病死、愁歎憂苦熱惱等法不？"
  },
  {
    "segmentnr":"t0688b21",
    "original":"諦觀察已，便正了知："
  },
  {
    "segmentnr":"t0688b23",
    "original":"依此所說出世正見，能令眾生畢竟解脫生老病死、愁歎憂苦熱惱等法。"
  },
  {
    "segmentnr":"t0688b23",
    "original":"所以者何？"
  },
  {
    "segmentnr":"t0688b27",
    "original":"如是所說出世正見，是真聖見、是出離見、是能究竟證涅槃見，能厭、能離，能滅、能靜，能證通慧、能成等覺、能得涅槃，能超一切生老病死、愁歎憂苦熱惱等法。"
  },
  {
    "segmentnr":"t0688b28",
    "original":"如是知已，於出世法生珍寶想，於世間法生下賤想。"
  },
  {
    "segmentnr":"t0688b29",
    "original":"於出世法生珍寶想故，便生歡喜；"
  },
  {
    "segmentnr":"t0688b29",
    "original":"生歡喜故，其心安適；"
  },
  {
    "segmentnr":"t0688c01",
    "original":"心安適故，身得輕安；"
  },
  {
    "segmentnr":"t0688c01",
    "original":"身輕安故，便受悅樂；"
  },
  {
    "segmentnr":"t0688c02",
    "original":"受悅樂故，心得寂定；"
  },
  {
    "segmentnr":"t0688c02",
    "original":"心寂定故，能實知見；"
  },
  {
    "segmentnr":"t0688c03",
    "original":"實知見故，能深厭背；"
  },
  {
    "segmentnr":"t0688c03",
    "original":"深厭背故，能正離欲；"
  },
  {
    "segmentnr":"t0688c04",
    "original":"正離欲故，能得解脫。"
  },
  {
    "segmentnr":"t0688c04",
    "original":"得解脫已，便自了知："
  },
  {
    "segmentnr":"t0688c05",
    "original":"我生已盡，梵行已立，所作已辦，不受後有。"
  },
  {
    "segmentnr":"t0688c06",
    "original":"如是汝等，於此所說出世正見，應諦尋思、稱量、觀察。"
  },
  {
    "segmentnr":"t0688c07",
    "original":"「如是名為二種正見，應諦尋思、稱量、觀察；"
  },
  {
    "segmentnr":"t0688c09",
    "original":"能得未得、能觸未觸、能證未證、能超愁歎、能滅憂苦、能得如理、能觸甘露、能證涅槃。」"
  },
  {
    "segmentnr":"t0688c10",
    "original":"爾時，世尊重攝此義而說頌曰："
  },
  {
    "segmentnr":"t0688c11",
    "original":"「正見有二種，世間、出世間，"
  },
  {
    "segmentnr":"t0688c12",
    "original":"智者諦尋思，"
  },
  {
    "segmentnr":"t0688c12",
    "original":"能正盡眾苦。"
  },
  {
    "segmentnr":"t0688c13",
    "original":"諦思於世間，"
  },
  {
    "segmentnr":"t0688c13",
    "original":"便生怖畏想，"
  },
  {
    "segmentnr":"t0688c14",
    "original":"由無執受等，"
  },
  {
    "segmentnr":"t0688c14",
    "original":"究竟證涅槃。"
  },
  {
    "segmentnr":"t0688c15",
    "original":"諦思出世間，"
  },
  {
    "segmentnr":"t0688c15",
    "original":"便生珍寶想，"
  },
  {
    "segmentnr":"t0688c16",
    "original":"歡喜心安適，"
  },
  {
    "segmentnr":"t0688c16",
    "original":"從此獲輕安；"
  },
  {
    "segmentnr":"t0688c17",
    "original":"輕安故受樂，"
  },
  {
    "segmentnr":"t0688c17",
    "original":"樂故心寂定，"
  },
  {
    "segmentnr":"t0688c18",
    "original":"心定生覺支，"
  },
  {
    "segmentnr":"t0688c18",
    "original":"知見四如實；"
  },
  {
    "segmentnr":"t0688c19",
    "original":"見實斷諸疑，"
  },
  {
    "segmentnr":"t0688c19",
    "original":"疑除無所取，"
  },
  {
    "segmentnr":"t0688c20",
    "original":"解脫一切苦，"
  },
  {
    "segmentnr":"t0688c20",
    "original":"證無上涅槃。」"
  },
  {
    "segmentnr":"t0688c21",
    "original":"重攝前經嗢柁南曰："
  },
  {
    "segmentnr":"t0688c22",
    "original":"施、祠與集會如、不如、學、終"
  },
  {
    "segmentnr":"t0688c23",
    "original":"行、相、相違、死染淨及二見"
  },
  {
    "segmentnr":"t0688c24",
    "original":"本事經卷第五"
  }
]