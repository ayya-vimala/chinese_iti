{
    "T17n0765_003:0673a23_0": "本事經卷第三",
    "T17n0765_003:0673a25_0": "大唐三藏法師玄奘奉　詔譯",
    "T17n0765_003:0673a26_0": "二法品第二之一",
    "T17n0765_003:0673a27_0": "吾從世尊聞如是語：「苾芻當知！",
    "T17n0765_003:0673a27_1": "若有苾芻成就二分，於現法中多諸憂苦，無喜樂住，有災有患、有惱有燒、有罪有責，",
    "T17n0765_003:0673a29_2": "為諸有情同梵行者之所訶毀，身壞命終生諸惡趣。",
    "T17n0765_003:0673b01_3": "云何為二？",
    "T17n0765_003:0673b02_0": "一、於根門不能守護；",
    "T17n0765_003:0673b02_1": "二、於飲食不善知量。",
    "T17n0765_003:0673b02_2": "諸有苾芻成就此二，於現法中多諸憂苦，無喜樂住，有災有患、有惱有燒、有罪有責，",
    "T17n0765_003:0673b04_3": "為諸有智同梵行者之所訶毀，身壞命終生諸惡趣。」",
    "T17n0765_003:0673b06_0": "爾時，世尊重攝此義而說頌曰：吾從世尊聞如是語：「苾芻當知！",
    "T17n0765_003:0673b15_1": "若有苾芻成就二分，於現法中多諸喜樂，無憂苦住，無災無患、無惱無燒、無罪無責，",
    "T17n0765_003:0673b17_2": "為諸有智同梵行者之所稱讚，身壞命終生諸善趣。",
    "T17n0765_003:0673b18_3": "云何為二？",
    "T17n0765_003:0673b19_0": "一、於根門能自守護；",
    "T17n0765_003:0673b19_1": "二、於飲食能善知量。",
    "T17n0765_003:0673b19_2": "諸有苾芻成就此二，於現法中多諸喜樂，無憂苦住，無災無患、無惱無燒、無罪無責，",
    "T17n0765_003:0673b21_3": "為諸有智同梵行者之所稱讚，身壞命終生諸善趣。」",
    "T17n0765_003:0673b23_0": "爾時，世尊重攝此義而說頌曰：吾從世尊聞如是語：「苾芻當知！",
    "T17n0765_003:0673c03_1": "有二種法能生焦惱。",
    "T17n0765_003:0673c04_2": "云何為二？",
    "T17n0765_003:0673c04_3": "謂有一類補特伽羅唯造眾惡、唯作凶狂、唯起雜穢，不修眾善、不習調柔、不救怖畏，",
    "T17n0765_003:0673c06_4": "彼於後時身嬰重疾，遍體發生增上猛利嚴切苦受，楚毒垂終不可醫療。",
    "T17n0765_003:0673c08_5": "受此苦時呻吟怨歎，作是念言：『我從昔來唯造眾惡、唯作凶狂、唯起雜穢，",
    "T17n0765_003:0673c09_6": "不修眾善、不習調柔、不救怖畏。",
    "T17n0765_003:0673c10_7": "若諸有情唯造眾惡、唯作凶狂、唯起雜穢，不修眾善、不習調柔、不救怖畏，",
    "T17n0765_003:0673c12_8": "彼之所趣，我定當往。』",
    "T17n0765_003:0673c12_9": "彼由唯造眾惡等故，心生焦惱，及以不修眾善等故，心生焦惱。",
    "T17n0765_003:0673c14_10": "如是名為有二種法能生焦惱。」",
    "T17n0765_003:0673c14_11": "爾時，世尊重攝此義而說頌曰：吾從世尊聞如是語：「苾芻當知！",
    "T17n0765_003:0673c22_12": "有二種法，心不焦惱。",
    "T17n0765_003:0673c23_13": "云何為二？",
    "T17n0765_003:0673c23_14": "謂有一類補特伽羅唯修眾善、唯習調柔、唯救怖畏，不造眾惡、不作凶狂、不起雜穢，",
    "T17n0765_003:0673c25_15": "彼於後時身嬰重疾，遍體發生增上猛利嚴切苦受，楚毒垂終不可醫療。",
    "T17n0765_003:0673c26_16": "受此苦時，雖有呻吟而無怨歎，作是念言：『我從昔來唯修眾善、唯習調柔、唯救怖畏，",
    "T17n0765_003:0673c28_17": "不造眾惡、不作凶狂、不起雜穢。",
    "T17n0765_003:0673c29_18": "若諸有情唯修眾善、唯習調柔、唯救怖畏，不造眾惡、不作凶狂、不起雜穢，",
    "T17n0765_003:0674a02_19": "彼之所趣，我定當往。』",
    "T17n0765_003:0674a02_20": "彼由唯修眾善等故，心不焦惱，及以不造眾惡等故，心不焦惱。",
    "T17n0765_003:0674a04_21": "如是名為有二種法，心不焦惱。」",
    "T17n0765_003:0674a04_22": "爾時，世尊重攝此義而說頌曰：吾從世尊聞如是語：「苾芻當知！",
    "T17n0765_003:0674a12_23": "為汝略說二速通行。",
    "T17n0765_003:0674a13_24": "云何為二？",
    "T17n0765_003:0674a13_25": "一者樂行；",
    "T17n0765_003:0674a13_26": "二者苦行。",
    "T17n0765_003:0674a13_27": "謂由樂行證彼速通，及由苦行證彼速通。",
    "T17n0765_003:0674a14_28": "所修加行無澁難故，所得諸根皆猛利故，是則名為樂速通行。",
    "T17n0765_003:0674a16_29": "所修加行有澁難故，所得諸根皆猛利故，是則名為苦速通行。",
    "T17n0765_003:0674a17_30": "是名略說二速通行。」",
    "T17n0765_003:0674a18_31": "爾時，世尊重攝此義而說頌曰：吾從世尊聞如是語：「苾芻當知！",
    "T17n0765_003:0674a25_32": "為汝略說二遲通行。",
    "T17n0765_003:0674a26_33": "云何為二？",
    "T17n0765_003:0674a26_34": "一者樂行；",
    "T17n0765_003:0674a26_35": "二者苦行。",
    "T17n0765_003:0674a26_36": "謂由樂行證彼遲通，及由苦行證彼遲通。",
    "T17n0765_003:0674a27_37": "所修加行無澁難故，所得諸根皆羸鈍故，是則名為樂遲通行。",
    "T17n0765_003:0674a29_38": "所修加行有澁難故，所得諸根皆羸鈍故，是則名為苦遲通行。",
    "T17n0765_003:0674b01_39": "是名略說二遲通行。」",
    "T17n0765_003:0674b02_40": "爾時，世尊重攝此義而說頌曰：吾從世尊聞如是語：「苾芻當知！",
    "T17n0765_003:0674b09_41": "若有一類補特伽羅，成就二法，不能發生白淨善法；",
    "T17n0765_003:0674b10_42": "設已發生，不能決定；",
    "T17n0765_003:0674b11_43": "設已決定，不能圓滿。",
    "T17n0765_003:0674b11_44": "彼於如是白淨善法能為障礙、能作衰損、能生憂悔，身壞命終，如棄重擔，",
    "T17n0765_003:0674b13_45": "墮於地獄受諸劇苦。",
    "T17n0765_003:0674b14_0": "云何為二？",
    "T17n0765_003:0674b14_1": "一者惡戒；",
    "T17n0765_003:0674b14_2": "二者惡見。",
    "T17n0765_003:0674b14_3": "諸有一類補特伽羅，成就如是所說二法，定不能生白淨善法；",
    "T17n0765_003:0674b16_4": "設復已生，不能決定，廣說乃至身壞命終，如棄重擔，墮於地獄受諸劇苦。」",
    "T17n0765_003:0674b17_5": "爾時，世尊重攝此義而說頌曰：吾從世尊聞如是語：「苾芻當知！",
    "T17n0765_003:0674b25_6": "若有一類補特伽羅，成就二法，定能發生白淨善法；",
    "T17n0765_003:0674b26_7": "若先已生，能令決定；",
    "T17n0765_003:0674b27_8": "若先已定，能令圓滿。",
    "T17n0765_003:0674b27_9": "彼於如是白淨善法不為障礙、不作衰損、不生憂悔，身壞命終，如棄重擔，",
    "T17n0765_003:0674b29_10": "生天趣中受諸快樂。",
    "T17n0765_003:0674b29_11": "云何為二？",
    "T17n0765_003:0674c01_12": "一者善戒；",
    "T17n0765_003:0674c01_13": "二者善見。",
    "T17n0765_003:0674c01_14": "諸有一類補特伽羅，成就如是所說二法，決定能生白淨善法；",
    "T17n0765_003:0674c03_15": "若先已生，能令決定，廣說乃至身壞命終，如棄重擔，生天趣中受諸快樂。」",
    "T17n0765_003:0674c04_16": "爾時，世尊重攝此義而說頌曰：吾從世尊聞如是語：「苾芻當知！",
    "T17n0765_003:0674c12_17": "若有一類補特伽羅，成就二法，臨命終時能生憂悔，身壞命終，墮諸惡趣，",
    "T17n0765_003:0674c14_18": "生地獄中。",
    "T17n0765_003:0674c14_19": "云何為二？",
    "T17n0765_003:0674c14_20": "謂作、不作。",
    "T17n0765_003:0674c15_21": "云何為作？",
    "T17n0765_003:0674c15_22": "謂身惡行、語惡行、意惡行，是名為作。",
    "T17n0765_003:0674c16_23": "云何不作？",
    "T17n0765_003:0674c16_24": "謂身妙行、語妙行、意妙行，是名不作。",
    "T17n0765_003:0674c17_25": "諸有一類補特伽羅，成就如是所說二法，臨命終時能生憂悔，身壞命終，",
    "T17n0765_003:0674c19_0": "墮諸惡趣，生地獄中。」",
    "T17n0765_003:0674c19_1": "爾時，世尊重攝此義而說頌曰：吾從世尊聞如是語：「苾芻當知！",
    "T17n0765_003:0674c25_2": "若有一類補特伽羅，成就二法，臨命終時不生憂悔，身壞命終，昇於善趣，",
    "T17n0765_003:0674c27_3": "生天界中。",
    "T17n0765_003:0674c27_4": "云何為二？",
    "T17n0765_003:0674c27_5": "謂作、不作。",
    "T17n0765_003:0674c28_6": "云何為作？",
    "T17n0765_003:0674c28_7": "謂身妙行、語妙行、意妙行，是名為作。",
    "T17n0765_003:0674c29_8": "云何不作？",
    "T17n0765_003:0674c29_9": "謂身惡行、語惡行、意惡行，是名不作。",
    "T17n0765_003:0675a01_10": "諸有一類補特伽羅，成就如是所說二法，臨命終時不生憂悔，身壞命終，",
    "T17n0765_003:0675a02_11": "昇於善趣，生天界中。」",
    "T17n0765_003:0675a03_12": "爾時，世尊重攝此義而說頌曰：吾從世尊聞如是語：「苾芻當知！",
    "T17n0765_003:0675a09_13": "有二妙智，應修令生；",
    "T17n0765_003:0675a10_14": "能得未得、能觸未觸、能證未證，能超愁歎、能滅憂苦、能會正理、能獲甘露、能證涅槃。",
    "T17n0765_003:0675a12_15": "云何為二？",
    "T17n0765_003:0675a12_16": "一者法智；",
    "T17n0765_003:0675a12_17": "二者類智。",
    "T17n0765_003:0675a12_18": "法智生時，便能無倒，遍知有為。",
    "T17n0765_003:0675a13_19": "於有為法既遍知已，便能令彼感後有因，不得生起增長廣大。",
    "T17n0765_003:0675a15_0": "類智生時，便能如實斷滅無明；",
    "T17n0765_003:0675a15_1": "滅無明故，便無戲論；",
    "T17n0765_003:0675a16_2": "無戲論故，便無尋伺；",
    "T17n0765_003:0675a16_3": "無尋伺故，便無樂欲；",
    "T17n0765_003:0675a17_4": "無樂欲故，便無愛憎；",
    "T17n0765_003:0675a17_5": "無愛憎故，便無慳嫉；",
    "T17n0765_003:0675a18_6": "無慳嫉故，便無種種執持刀杖違害鬪諍、互相罵辱、不真實語、相離間語、諸雜穢語及餘無量惡不善法；",
    "T17n0765_003:0675a20_7": "無彼諸惡不善法故，感後有業，便不增長；",
    "T17n0765_003:0675a21_8": "感後有業不增長故，諸業滅盡；",
    "T17n0765_003:0675a22_9": "業滅盡故，眾苦滅盡；",
    "T17n0765_003:0675a22_10": "苦滅盡故，生死路絕。",
    "T17n0765_003:0675a23_11": "此路絕已，便自了知：我生已盡，梵行已立，所作已辦，不受後有。",
    "T17n0765_003:0675a24_12": "如是名為有二妙智，應修令生；",
    "T17n0765_003:0675a25_13": "能得未得、能觸未觸、能證未證，能超愁歎、能滅憂苦、能會正理、能獲甘露、能證涅槃。」",
    "T17n0765_003:0675a27_14": "爾時，世尊重攝此義而說頌曰：吾從世尊聞如是語：「苾芻當知！",
    "T17n0765_003:0675b08_15": "有二妙智，應正尋思、應善稱量、應審觀察；",
    "T17n0765_003:0675b09_16": "能得未得、能觸未觸、能證未證，能超愁歎、能滅憂苦、能會正理、能獲甘露、能證涅槃。",
    "T17n0765_003:0675b11_17": "云何為二？",
    "T17n0765_003:0675b11_18": "謂世間智及出世智。",
    "T17n0765_003:0675b12_19": "「世間智者，謂於色蘊能正了知此為色蘊；",
    "T17n0765_003:0675b13_20": "於受、想、行及識蘊中亦復如是。",
    "T17n0765_003:0675b14_21": "於其地界能正了知此為地界；",
    "T17n0765_003:0675b14_22": "於水、火、風及空識界亦復如是。",
    "T17n0765_003:0675b15_23": "於其眼界能正了知此為眼界，於其色界及眼識界亦復如是；",
    "T17n0765_003:0675b16_24": "於其耳界能正了知此為耳界，於其聲界及耳識界亦復如是；",
    "T17n0765_003:0675b18_25": "於其鼻界能正了知此為鼻界，於其香界及鼻識界亦復如是；",
    "T17n0765_003:0675b19_26": "於其舌界能正了知此為舌界，於其味界及舌識界亦復如是；",
    "T17n0765_003:0675b21_27": "於其身界能正了知此為身界，於其觸界及身識界亦復如是；",
    "T17n0765_003:0675b22_28": "於其意界能正了知此為意界，於其法界及意識界亦復如是。",
    "T17n0765_003:0675b24_29": "於如此等世俗法中，如是如是，如實了知，智見通慧，現觀等覺，周遍照了，",
    "T17n0765_003:0675b25_30": "名世間智。",
    "T17n0765_003:0675b26_31": "「諸聖弟子，於此所說世間智中，應正尋思，應善稱量，應審觀察：此世間智正修習時，",
    "T17n0765_003:0675b27_32": "為能令生生法有情永脫生不？",
    "T17n0765_003:0675b28_33": "為能令彼老法有情永脫老不？",
    "T17n0765_003:0675b29_34": "病法、死法、愁法、歎法、憂法、苦法、不安隱法，亦復如是。",
    "T17n0765_003:0675c01_35": "既審察已，能正了知：此世間智正修習時，不能令彼生法有情永脫於生，",
    "T17n0765_003:0675c03_36": "不能令彼老法有情永脫於老，病法、死法、愁法、歎法、憂法、苦法、不安隱法，",
    "T17n0765_003:0675c04_37": "亦復如是。",
    "T17n0765_003:0675c05_38": "所以者何？",
    "T17n0765_003:0675c05_39": "此世間智非賢聖法，非能永出、非趣涅槃、非能永厭、非能永離、非能永滅、非能永寂，",
    "T17n0765_003:0675c07_40": "非真通慧、非正等覺，不證涅槃；",
    "T17n0765_003:0675c08_41": "是感生法，是感老法、病法、死法、愁法、歎法、憂法、苦法、不安隱法。",
    "T17n0765_003:0675c09_42": "彼於如是尋思稱量審觀察時，於世間法住怖畏想，於出世法住安靜想。",
    "T17n0765_003:0675c11_43": "以於世間生怖畏故，都無執受；",
    "T17n0765_003:0675c12_44": "無執受故，不生渴愛；",
    "T17n0765_003:0675c12_45": "不渴愛故，便自內證究竟涅槃。",
    "T17n0765_003:0675c13_46": "證涅槃已，便自了知：我生已盡，梵行已立，所作已辦，不受後有。",
    "T17n0765_003:0675c14_47": "是名於此世間智中，應正尋思、應善稱量、應審觀察。",
    "T17n0765_003:0675c15_48": "「出世智者，謂於一切蘊界處中能正了知，如是諸法是無常性、苦性、病性、癰性、箭性、惱性、害性、怖性、熱性、壞性、滅性、災性、橫性、有疫癘性、虛性、偽性、空性、妄性、無實我性、難保信性。",
    "T17n0765_003:0675c20_49": "於如是等諸法性中如實了知，智見通慧，現觀等覺，周遍照了，名出世智。",
    "T17n0765_003:0675c21_50": "諸聖弟子，於此所說出世智中，應正尋思、應善稱量、應審觀察：此出世智正修習時，",
    "T17n0765_003:0675c23_51": "為能令彼生法有情永脫生不？",
    "T17n0765_003:0675c24_52": "為能令彼老法有情永脫老不？",
    "T17n0765_003:0675c25_53": "病法、死法、愁法、歎法、憂法、苦法、不安隱法，亦復如是。",
    "T17n0765_003:0675c26_54": "既審察已，能正了知：此出世智正修習時，定能令彼生法有情永脫於生，",
    "T17n0765_003:0675c28_55": "定能令彼老法有情永脫於老，病法、死法、愁法、歎法、憂法、苦法、不安隱法，",
    "T17n0765_003:0675c29_56": "亦復如是。",
    "T17n0765_003:0676a01_57": "所以者何？",
    "T17n0765_003:0676a01_58": "此出世智是賢聖法，是能永出、是趣涅槃、是能永厭、是能永離、是能永滅、是能永寂，",
    "T17n0765_003:0676a03_59": "是真通慧、是正等覺、能證涅槃；",
    "T17n0765_003:0676a04_60": "非感生法，非感老法、病法死法、愁法歎法、憂法苦法、不安隱法。",
    "T17n0765_003:0676a05_61": "彼於如是尋思稱量審觀察時，於出世法生珍寶想；",
    "T17n0765_003:0676a06_62": "於世間法生下賤想。",
    "T17n0765_003:0676a07_63": "以於出世生珍寶故，便生歡喜；",
    "T17n0765_003:0676a07_64": "生歡喜故，其心安適；",
    "T17n0765_003:0676a08_65": "心安適故，身得輕安；",
    "T17n0765_003:0676a08_66": "身輕安故，便受悅樂；",
    "T17n0765_003:0676a09_67": "受悅樂故，心得寂定；",
    "T17n0765_003:0676a09_68": "心寂定故，能實知見；",
    "T17n0765_003:0676a10_69": "實知見故，能深厭背；",
    "T17n0765_003:0676a10_70": "深厭背故，能正離欲；",
    "T17n0765_003:0676a11_71": "正離欲故，能得解脫。",
    "T17n0765_003:0676a11_72": "得解脫已，便自了知：我生已盡，梵行已立，所作已辦，不受後有。",
    "T17n0765_003:0676a13_73": "是名於此出世智中，應正尋思、應善稱量、應審觀察。",
    "T17n0765_003:0676a14_74": "如是名為有二妙智，應正尋思、應善稱量、應審觀察；",
    "T17n0765_003:0676a15_75": "能得未得、能觸未觸、能證未證，能超愁歎、能滅憂苦、能會正理、能獲甘露、能證涅槃。」",
    "T17n0765_003:0676a17_76": "爾時，世尊重攝此義而說頌曰：重攝前經嗢柁南曰：吾從世尊聞如是語：「苾芻當知！",
    "T17n0765_003:0676b03_77": "若有苾芻為欲矯誑諸眾生故、為求名譽遠所聞故、為求利養及恭敬故而出家者，",
    "T17n0765_003:0676b05_78": "不名真實於如來所修行梵行。",
    "T17n0765_003:0676b06_79": "若有苾芻為通達故、為遍知故而出家者，是名真實於如來所修行梵行。",
    "T17n0765_003:0676b08_80": "所以者何？",
    "T17n0765_003:0676b08_81": "是諸苾芻為通達故、為遍知故而出家已，便能如實通所通達、知所遍知。",
    "T17n0765_003:0676b10_82": "既能如實通所通達、知所遍知，便能如實斷所應斷、修所應修、證所應證。",
    "T17n0765_003:0676b11_83": "既能如實斷、修、證已，便自了知：我生已盡，梵行已立，所作已辦，",
    "T17n0765_003:0676b13_84": "不受後有。",
    "T17n0765_003:0676b13_85": "如是若有為通達故、為遍知故而出家者，是名真實於如來所修行梵行。」",
    "T17n0765_003:0676b15_86": "爾時，世尊重攝此義而說頌曰：吾從世尊聞如是語：「苾芻當知！",
    "T17n0765_003:0676b20_87": "若有苾芻為欲矯誑諸眾生故、為求名譽遠所聞故、為求利養及恭敬故而出家者，",
    "T17n0765_003:0676b22_88": "不名真實於如來所修行梵行。",
    "T17n0765_003:0676b23_89": "若有苾芻為律儀故、為正斷故而出家者，是名真實於如來所修行梵行。",
    "T17n0765_003:0676b25_90": "所以者何？",
    "T17n0765_003:0676b25_91": "是諸苾芻為律儀故、為正斷故而出家已，便能如實守護六根、不虧禁戒，",
    "T17n0765_003:0676b27_0": "及能速證最上正斷。",
    "T17n0765_003:0676b27_1": "既能如實守護六根、不虧禁戒，及能速證最上正斷，便能如實斷所應斷、修所應修、證所應證。",
    "T17n0765_003:0676b29_2": "既能如實斷、修、證已，便自了知：我生已盡，梵行已立，所作已辦，",
    "T17n0765_003:0676c02_3": "不受後有。",
    "T17n0765_003:0676c02_4": "如是若有為律儀故、為正斷故而出家者，是名真實於如來所修行梵行。」",
    "T17n0765_003:0676c03_5": "爾時，世尊重攝此義而說頌曰：吾從世尊聞如是語：「苾芻當知！",
    "T17n0765_003:0676c09_6": "若有苾芻為欲矯誑諸眾生故、為求名譽遠所聞故、為求利養及恭敬故而出家者，",
    "T17n0765_003:0676c11_7": "不名真實於如來所修行梵行。",
    "T17n0765_003:0676c12_8": "若有苾芻為求厭背、為求離欲而出家者，是名真實於如來所修行梵行。",
    "T17n0765_003:0676c14_9": "所以者何？",
    "T17n0765_003:0676c14_10": "是諸苾芻為厭背故、為離欲故而出家已，便能如實厭背離欲。",
    "T17n0765_003:0676c15_11": "既離欲已，便得解脫。",
    "T17n0765_003:0676c16_12": "既解脫已，便自了知：我生已盡，梵行已立，所作已辦，不受後有。",
    "T17n0765_003:0676c17_13": "如是若有為厭背故、為離欲故而出家者，是名真實於如來所修行梵行。」",
    "T17n0765_003:0676c19_14": "爾時，世尊重攝此義而說頌曰：吾從世尊聞如是語：「苾芻當知！",
    "T17n0765_003:0676c24_15": "一切如來、應、正等覺，所說法門略有二種。",
    "T17n0765_003:0676c25_16": "云何為二？",
    "T17n0765_003:0676c25_17": "一者於惡應正了知；",
    "T17n0765_003:0676c26_18": "二者於惡應深厭背。",
    "T17n0765_003:0676c26_19": "一切如來、應、正等覺，略說如是二種法門。",
    "T17n0765_003:0676c27_20": "所以者何？",
    "T17n0765_003:0676c28_0": "諸修行者，於諸惡法應正了知；",
    "T17n0765_003:0676c28_1": "既於惡法正了知已，便能厭背；",
    "T17n0765_003:0676c29_2": "既厭背已，便能離欲；",
    "T17n0765_003:0677a01_0": "既離欲已，便得解脫。",
    "T17n0765_003:0677a01_1": "得解脫已，便自了知：我生已盡，梵行已立，所作已辦，不受後有。",
    "T17n0765_003:0677a02_2": "如是行者，永斷諸愛及眾結縛，無倒現觀，正盡苦邊。」",
    "T17n0765_003:0677a04_3": "爾時，世尊重攝此義而說頌曰：吾從世尊聞如是語：「苾芻當知！",
    "T17n0765_003:0677a09_4": "有二種法，若修、若習、若多修習，能斷二法。",
    "T17n0765_003:0677a10_5": "云何二法，若修、若習、若多修習，能斷二法？",
    "T17n0765_003:0677a11_6": "謂不淨觀及慈悲觀，能斷貪欲及與瞋恚。",
    "T17n0765_003:0677a12_7": "所以者何？",
    "T17n0765_003:0677a12_8": "一切已貪、現貪、當貪，皆由作意思惟淨相。",
    "T17n0765_003:0677a13_9": "一切已瞋、現瞋、當瞋，皆由作意思惟怨相。",
    "T17n0765_003:0677a14_10": "一切已斷、現斷、當斷所有貪欲，皆由作意修不淨觀。",
    "T17n0765_003:0677a15_11": "一切已斷、現斷、當斷所有瞋恚，皆由作意修慈悲觀。",
    "T17n0765_003:0677a17_0": "於不淨觀若修、若習、若多修習，決定能斷一切貪欲。",
    "T17n0765_003:0677a18_1": "於慈悲觀若修、若習、若多修習，決定能斷一切瞋恚。",
    "T17n0765_003:0677a19_2": "若欲決定斷貪欲者，當勤精進修不淨觀。",
    "T17n0765_003:0677a20_3": "若欲決定斷瞋恚者，當勤精進修慈悲觀。",
    "T17n0765_003:0677a21_4": "修不淨觀，無有貪欲而不能斷。",
    "T17n0765_003:0677a22_0": "修慈悲觀，無有瞋恚而不能斷。",
    "T17n0765_003:0677a22_1": "如是名為有二種法，若修、若習、若多修習，能斷二法。」",
    "T17n0765_003:0677a23_2": "爾時，世尊重攝此義而說頌曰：吾從世尊聞如是語：「苾芻當知！",
    "T17n0765_003:0677a29_3": "其涅槃界略有二種。",
    "T17n0765_003:0677b01_4": "云何為二？",
    "T17n0765_003:0677b01_5": "一者有餘依涅槃界；",
    "T17n0765_003:0677b01_6": "二者無餘依涅槃界。",
    "T17n0765_003:0677b02_7": "云何名為有餘依涅槃界？",
    "T17n0765_003:0677b02_8": "謂諸苾芻得阿羅漢，諸漏已盡，梵行已立，所作已辦，已捨重擔、已證自義、已盡有結、已正解了，",
    "T17n0765_003:0677b05_9": "心善解脫、已得遍知。",
    "T17n0765_003:0677b05_10": "宿行為緣，所感諸根猶相續住，雖成諸根，現觸種種好醜境界而能厭捨，",
    "T17n0765_003:0677b07_11": "無所執著，不為愛恚纏繞其心，愛恚等結皆永斷故。",
    "T17n0765_003:0677b08_12": "「彼於諸色，求欲見時，雖復以眼觀於諸色，而不發起貪、瞋、癡等。",
    "T17n0765_003:0677b09_13": "雖復有眼及好醜色而無貪欲亦無瞋恚。",
    "T17n0765_003:0677b10_14": "所以者何？",
    "T17n0765_003:0677b11_15": "愛恚等結皆永斷故。",
    "T17n0765_003:0677b11_16": "彼於諸聲，求欲聞時，雖復以耳聽於諸聲，而不發起貪、瞋、癡等。",
    "T17n0765_003:0677b13_17": "雖復有耳及好醜聲而無貪欲亦無瞋恚。",
    "T17n0765_003:0677b14_18": "所以者何？",
    "T17n0765_003:0677b14_19": "愛恚等結皆永斷故。",
    "T17n0765_003:0677b14_20": "彼於諸香，求欲嗅時，雖復以鼻嗅於諸香，而不發起貪、瞋、癡等。",
    "T17n0765_003:0677b16_21": "雖復有鼻及好醜香而無貪欲亦無瞋恚。",
    "T17n0765_003:0677b17_22": "所以者何？",
    "T17n0765_003:0677b17_23": "愛恚等結皆永斷故。",
    "T17n0765_003:0677b17_24": "彼於諸味，求欲甞時，雖復以舌甞於諸味，而不發起貪、瞋、癡等。",
    "T17n0765_003:0677b19_25": "雖復有舌及好醜味而無貪欲亦無瞋恚。",
    "T17n0765_003:0677b20_26": "所以者何？",
    "T17n0765_003:0677b20_27": "愛恚等結皆永斷故。",
    "T17n0765_003:0677b21_28": "彼於諸觸，求欲覺時，雖復以身覺於諸觸，而不發起貪、瞋、癡等。",
    "T17n0765_003:0677b22_29": "雖復有身及好醜觸而無貪欲亦無瞋恚。",
    "T17n0765_003:0677b23_30": "所以者何？",
    "T17n0765_003:0677b23_31": "愛恚等結皆永斷故。",
    "T17n0765_003:0677b24_32": "彼於諸法，求欲知時，雖復以意知於諸法，而不發起貪、瞋、癡等。",
    "T17n0765_003:0677b25_33": "離諸貪欲，證得究竟寂滅涅槃。",
    "T17n0765_003:0677b26_34": "作是思惟：世尊為彼怖畏諸有阿賴耶者、恒為斷見所繫縛者，令知業果無失壞故，",
    "T17n0765_003:0677b28_35": "所說正法現見、應時、易見、饒益、智者內證、一切世間真實對治，謂能除滅憍慢渴愛，",
    "T17n0765_003:0677c01_36": "害阿賴耶，斷諸徑路，證真空性，離諸貪欲，證得究竟寂滅涅槃。",
    "T17n0765_003:0677c02_37": "如是名為有慧眼者能正觀察。",
    "T17n0765_003:0677c03_38": "如是名為由二纏故，令諸天人——一類怯劣，一類勇猛——有慧眼者能正觀察。」",
    "T17n0765_003:0677c04_39": "爾時，世尊重攝此義而說頌曰：本事經卷第三挍正後序此一卷經宋、鄉則同，",
    "T17n0765_003:0677c19_40": "同有四十三段，丹本唯有十八段耳。",
    "T17n0765_003:0677c20_41": "多少如是不同文義，始終逈異如何去取？",
    "T17n0765_003:0677c21_42": "今撿宋、鄉本經有四大錯，丹有二事以知其正。",
    "T17n0765_003:0677c22_43": "何則？",
    "T17n0765_003:0677c22_44": "此卷品名既是二法，則應始終唯說二法；",
    "T17n0765_003:0677c23_45": "而宋、鄉本經四十三段皆是一法，則名義不相當，是一錯也。",
    "T17n0765_003:0677c25_46": "又宋、鄉本卷初二段及第三段前六行文，則是諸本初卷三幅《心義經》一段十二行耳。",
    "T17n0765_003:0677c27_47": "宋、鄉於此三重重寫，是二錯也。",
    "T17n0765_003:0677c27_48": "第三段中「一類有情」已下，即是諸本初卷七幅《破僧經》一段十七行耳。",
    "T17n0765_003:0677c29_49": "宋、鄉於此重重寫之，其乃至於四十一重，是三錯也。",
    "T17n0765_003:0678a01_50": "其卷末頌云「貪欲瞋恚癡，覆藏及惱忿，不恨嫉與慳，耽嗜慢將害」者，",
    "T17n0765_003:0678a03_51": "即是諸本第二卷九幅結經頌，正云「貪恚及愚癡，覆藏惱忿恨，嫉慳與貪嗜，",
    "T17n0765_003:0678a05_52": "慢害將一切」之小訛變耳。",
    "T17n0765_003:0678a05_53": "宋、鄉於此閑重寫之，是四錯也，故知大錯耳。",
    "T17n0765_003:0678a07_0": "今此丹本十八段經，始從成就二分，終至二果二纏，皆是二法，即與品目名義相當，",
    "T17n0765_003:0678a09_0": "是一正也。",
    "T17n0765_003:0678a09_1": "又按諸本，第四卷中七幅有結頌云「為通達律儀，厭知不淨果，纏覺悟宴坐，",
    "T17n0765_003:0678a11_2": "愧所作尋求」者，則結十二經為一頌。",
    "T17n0765_003:0678a12_0": "其覺悟已下五經，即是諸本第四卷卷初五經。",
    "T17n0765_003:0678a13_1": "其纏經、果經已上七經，即是丹本此卷卷末七經耳。",
    "T17n0765_003:0678a14_2": "則列結相應，是二正也。",
    "T17n0765_003:0678a14_3": "餘本則非，故今取此丹本為正云。",
    "T17n0765_003:0678a16_0": "◎「雖復有意及好醜法而無貪欲亦無瞋恚。",
    "T17n0765_003:0678a17_0": "所以者何？",
    "T17n0765_003:0678a17_1": "愛恚等結，皆永斷故。",
    "T17n0765_003:0678a17_2": "乃至其身相續住世，未般涅槃，常為天人，瞻仰禮拜恭敬供養，是名有餘依涅槃界。",
    "T17n0765_003:0678a19_3": "「云何名為無餘依涅槃界？",
    "T17n0765_003:0678a20_4": "謂諸苾芻得阿羅漢，諸漏已盡，梵行已立，所作已辦，已捨重擔、已證自義、已盡有結、已正解了、已善解脫、已得遍知。",
    "T17n0765_003:0678a23_5": "彼於今時一切所受無引因故，不復希望，皆永盡滅，畢竟寂靜，究竟清涼，",
    "T17n0765_003:0678a24_6": "隱沒不現，惟由清淨無戲論體。",
    "T17n0765_003:0678a25_7": "如是清淨無戲論體，不可謂有、不可謂無、不可謂彼亦有亦無、不可謂彼非有非無，",
    "T17n0765_003:0678a27_8": "惟可說為不可施設究竟涅槃。",
    "T17n0765_003:0678a28_9": "是名無餘依涅槃界。",
    "T17n0765_003:0678a28_10": "苾芻當知！",
    "T17n0765_003:0678a29_11": "如是名為略有二種涅槃之界。」",
    "T17n0765_003:0678a29_12": "爾時，世尊重攝此義而說頌曰：吾從世尊聞如是語：「苾芻當知！",
    "T17n0765_003:0678b08_13": "由二纏故，令諸天人，一類怯劣、一類勇猛。",
    "T17n0765_003:0678b09_14": "有慧眼者能正觀察。",
    "T17n0765_003:0678b10_15": "云何二纏？",
    "T17n0765_003:0678b10_16": "謂有見纏；",
    "T17n0765_003:0678b10_17": "無有見纏。",
    "T17n0765_003:0678b11_0": "云何天人一類怯劣？",
    "T17n0765_003:0678b11_1": "謂有天人，愛有、樂有、欣有、喜有，為滅有故說正法時，不能恭敬攝耳聽受，",
    "T17n0765_003:0678b13_2": "亦復不能住奉教心，不能隨順修如實見，惟生怯劣，退轉驚怖：我等爾時當何所有？",
    "T17n0765_003:0678b15_3": "我等爾時當如何有？",
    "T17n0765_003:0678b15_4": "如是天人一類怯劣。",
    "T17n0765_003:0678b16_5": "云何天人一類勇猛？",
    "T17n0765_003:0678b16_6": "謂有天人，怖有、厭有、欣求無有，彼彼苦法所逼切故，攝受、執著如是如是諸惡見趣，",
    "T17n0765_003:0678b18_7": "作是念言：『我若斷壞，隱沒不現，爾時乃名寂靜微妙。』",
    "T17n0765_003:0678b19_8": "如是天人一類猛盛。",
    "T17n0765_003:0678b20_9": "云何名為有慧眼者能正觀察？",
    "T17n0765_003:0678b20_10": "謂聖聲聞如實觀察。",
    "T17n0765_003:0678b21_11": "既觀察已，不於如實而生憍慢、不依如實而生憍慢、不因如實而生憍慢、不恃如實而生憍慢。",
    "T17n0765_003:0678b23_12": "如實見已，便生厭背；",
    "T17n0765_003:0678b24_0": "既厭背已，便能離欲；",
    "T17n0765_003:0678b24_1": "既離欲已，便得解脫。",
    "T17n0765_003:0678b24_2": "得解脫已，便自了知：我生已盡，梵行已立，所作已辦，不受後有。",
    "T17n0765_003:0678b26_3": "作是思惟：世尊為彼喜樂諸有阿賴耶者、恒為常見所繫縛者，令滅有故，",
    "T17n0765_003:0678b28_0": "所說正法微細甚深、難見難悟、寂靜勝妙、非諸尋思所行境界、是諸審諦慧者所證、一切世間真實對治，",
    "T17n0765_003:0678c01_1": "謂能除滅憍慢渴愛，害阿賴耶，斷諸徑路，證真空性。」"
}