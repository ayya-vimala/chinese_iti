{
  "lzh-iti80:0.1": "2本事經卷第四",
  "lzh-iti80:0.2": "(80)",
  "lzh-iti80:0.3": "大唐三藏法師玄奘奉　詔譯",
  "lzh-iti80:0.4": "二法品第二之二",
  "lzh-iti80:1.0": "吾從世尊聞如是語：",
  "lzh-iti80:1.1": "「苾芻當知！",
  "lzh-iti80:2.1": "若有苾芻減省睡眠，具念正知，心常安住悅豫清淨，於諸善法善觀時宜而正修習。",
  "lzh-iti80:2.2": "如是苾芻減省睡眠，具念正知，心常安住悅豫清淨，於諸善法善觀時宜而正修習，於二果中，隨證一果，謂於現法或證有餘依涅槃界，或不還果。」",
  "lzh-iti80:3.1": "爾時，世尊重攝此義而說頌曰：",
  "lzh-iti80:4.1": "「覺悟能聞法，",
  "lzh-iti80:4.2": "修行得勝果，",
  "lzh-iti80:4.3": "耽著於睡眠，",
  "lzh-iti80:4.4": "都無有所得。",
  "lzh-iti80:4.5": "減省睡眠者，",
  "lzh-iti80:4.6": "具正念正知，",
  "lzh-iti80:4.7": "善安住其心，",
  "lzh-iti80:4.8": "常悅豫清淨。",
  "lzh-iti80:4.9": "於諸善法中，",
  "lzh-iti80:4.10": "知時宜修習，",
  "lzh-iti80:4.11": "能究竟超越，",
  "lzh-iti80:4.12": "生老病死苦。",
  "lzh-iti80:4.13": "是故應勤修，",
  "lzh-iti80:4.14": "減省睡眠法，",
  "lzh-iti80:4.15": "常委觀寂靜，",
  "lzh-iti80:4.16": "得二果無疑。",
  "lzh-iti80:4.17": "或斷下分結，",
  "lzh-iti80:4.18": "證得不還果；",
  "lzh-iti80:4.19": "或斷上分結，",
  "lzh-iti80:4.20": "度生老病死。」"
}