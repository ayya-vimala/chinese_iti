{
  "lzh-iti47:0.1": "2本事經卷第二",
  "lzh-iti47:0.2": "(47)",
  "lzh-iti47:0.3": "大唐三藏法師玄奘奉　詔譯",
  "lzh-iti47:0.4": "一法品第一之二",
  "lzh-iti47:1.0": "吾從世尊聞如是語：",
  "lzh-iti47:1.1": "「苾芻當知！",
  "lzh-iti47:2.1": "若於一切未如實知、未正遍知、未能永斷，彼於自心未離一切故，不能通達、不能遍知、不能等覺、不能涅槃、不能證得無上安樂。",
  "lzh-iti47:2.2": "若於一切已如實知、已正遍知、已能永斷，彼於自心已離一切故，即能通達、即能遍知、即能等覺、即能涅槃、即能證得無上安樂。",
  "lzh-iti47:2.3": "故於一切應如實知、應正遍知、應求永斷，於佛法中當修梵行。」",
  "lzh-iti47:3.1": "爾時，世尊重攝此義而說頌曰：",
  "lzh-iti47:4.1": "「若一切未知，彼去涅槃遠，",
  "lzh-iti47:4.2": "一切已知者，去涅槃不遙。",
  "lzh-iti47:4.3": "我觀諸有情，由一切所染，",
  "lzh-iti47:4.4": "還來墮惡趣，受生死輪迴。」",
  "lzh-iti47:5.1": "重攝前經嗢柁南曰：",
  "lzh-iti47:6.1": "貪、恚及愚癡覆藏、惱、忿、恨",
  "lzh-iti47:6.2": "嫉、慳與耽嗜慢、害、將一切"
}