{
  "lzh-iti3:0.1": "本事經卷第一",
  "lzh-iti3:0.2": "(3)",
  "lzh-iti3:0.3": "大唐三藏法師玄奘奉　詔譯",
  "lzh-iti3:0.4": "1 一法品(一-二)1一法品第一之一",
  "lzh-iti3:1.0": "吾從世尊聞如是語：",
  "lzh-iti3:1.1": "「苾芻當知！",
  "lzh-iti3:2.1": "若一有情，於一劫中流轉生死，所受身骨，假使有能積聚不爛，其聚高廣，如王舍城毘補羅山。",
  "lzh-iti3:2.2": "況彼有情，無初後際，馳騁流轉生死長途，所受身骨而可測量。",
  "lzh-iti3:2.3": "所以者何？",
  "lzh-iti3:3.1": "苾芻當知！",
  "lzh-iti3:4.1": "我說有情，於四聖諦不了知故、不照見故、不現觀故、不通達故、不審察故，馳騁流轉生死長途，受諸骨身。",
  "lzh-iti3:4.2": "是故汝等應如是學：",
  "lzh-iti3:5.1": "我當云何於四聖諦，了知、照見、現觀、通達、審察、究竟？",
  "lzh-iti3:6.1": "汝等苾芻，應如是學。」",
  "lzh-iti3:7.1": "爾時，世尊重攝此義而說頌曰：",
  "lzh-iti3:8.1": "「一有情一劫，",
  "lzh-iti3:8.2": "受身骨不爛，",
  "lzh-iti3:8.3": "其聚量高廣，",
  "lzh-iti3:8.4": "如毘補羅山。",
  "lzh-iti3:8.5": "況無初後際，",
  "lzh-iti3:8.6": "久流轉生死，",
  "lzh-iti3:8.7": "所受諸骨身，",
  "lzh-iti3:8.8": "其量而可測。",
  "lzh-iti3:8.9": "受是大苦聚，",
  "lzh-iti3:8.10": "由不見聖諦，",
  "lzh-iti3:8.11": "故應修妙智，",
  "lzh-iti3:8.12": "正觀四真實，",
  "lzh-iti3:8.13": "所謂苦聖諦，",
  "lzh-iti3:8.14": "苦因及苦滅，",
  "lzh-iti3:8.15": "能滅苦苦因，",
  "lzh-iti3:8.16": "八支真聖道。",
  "lzh-iti3:8.17": "此補特伽羅，",
  "lzh-iti3:8.18": "極七有流轉，",
  "lzh-iti3:8.19": "定斷一切結，",
  "lzh-iti3:8.20": "能盡諸苦邊。」"
}