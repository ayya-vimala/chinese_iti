{
  "lzh-iti69:0.1": "本事經卷第三",
  "lzh-iti69:0.2": "(69)",
  "lzh-iti69:0.3": "大唐三藏法師玄奘奉　詔譯",
  "lzh-iti69:0.4": "2 二法品(三-五)1二法品第二之一",
  "lzh-iti69:1.0": "吾從世尊聞如是語：",
  "lzh-iti69:1.1": "「苾芻當知！",
  "lzh-iti69:2.1": "若有一類補特伽羅，成就二法，臨命終時能生憂悔，身壞命終，墮諸惡趣，生地獄中。",
  "lzh-iti69:2.2": "云何為二？",
  "lzh-iti69:3.1": "謂作、不作。",
  "lzh-iti69:3.2": "云何為作？",
  "lzh-iti69:4.1": "謂身惡行、語惡行、意惡行，是名為作。",
  "lzh-iti69:4.2": "云何不作？",
  "lzh-iti69:5.1": "謂身妙行、語妙行、意妙行，是名不作。",
  "lzh-iti69:5.2": "諸有一類補特伽羅，成就如是所說二法，臨命終時能生憂悔，身壞命終，墮諸惡趣，生地獄中。」",
  "lzh-iti69:6.1": "爾時，世尊重攝此義而說頌曰：",
  "lzh-iti69:7.1": "「諸有愚癡人，作三種惡行，",
  "lzh-iti69:7.2": "不作三妙行，引餘過令生。",
  "lzh-iti69:7.3": "彼臨命終時，決定有憂悔，",
  "lzh-iti69:7.4": "死墮諸惡趣，生於地獄中。」"
}