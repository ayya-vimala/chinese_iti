{
  "lzh-iti89:0.1": "2本事經卷第四",
  "lzh-iti89:0.2": "(89)",
  "lzh-iti89:0.3": "大唐三藏法師玄奘奉　詔譯",
  "lzh-iti89:0.4": "二法品第二之二",
  "lzh-iti89:1.0": "吾從世尊聞如是語：",
  "lzh-iti89:1.1": "「苾芻當知！",
  "lzh-iti89:2.1": "修學勝利，於如來所修行梵行：",
  "lzh-iti89:3.1": "慧為上首，解脫堅固，念最尊勝。",
  "lzh-iti89:3.2": "若有成就修學勝利，於如來所修行梵行：",
  "lzh-iti89:4.1": "慧為上首，解脫堅固，念最尊勝。",
  "lzh-iti89:4.2": "彼終不為味著色貪纏擾其心，亦復不為味著聲、香、味、觸、法貪纏擾其心。",
  "lzh-iti89:4.3": "心不為貪所纏擾故，無隨味著色相貌識，無隨味著聲、香、味、觸、法相貌識。",
  "lzh-iti89:4.4": "於二果中，隨證一果，謂於現法，證有餘依般涅槃界，或不還果。」",
  "lzh-iti89:5.1": "爾時，世尊重攝此義而說頌曰：",
  "lzh-iti89:6.1": "「修學勝利人，",
  "lzh-iti89:6.2": "依佛修梵行，",
  "lzh-iti89:6.3": "慧為其上首，",
  "lzh-iti89:6.4": "及解脫堅牢，",
  "lzh-iti89:6.5": "念最居尊勝，",
  "lzh-iti89:6.6": "二果隨證一，",
  "lzh-iti89:6.7": "謂現法涅槃，",
  "lzh-iti89:6.8": "及永不還果。",
  "lzh-iti89:6.9": "由慧為上首，",
  "lzh-iti89:6.10": "貪不擾其心，",
  "lzh-iti89:6.11": "無隨色等緣，",
  "lzh-iti89:6.12": "相貌所生識。",
  "lzh-iti89:6.13": "學勝利圓滿，",
  "lzh-iti89:6.14": "生勝定上慧，",
  "lzh-iti89:6.15": "盡生老死邊，",
  "lzh-iti89:6.16": "證有餘依界。",
  "lzh-iti89:6.17": "故汝等苾芻，",
  "lzh-iti89:6.18": "應勤修戒定，",
  "lzh-iti89:6.19": "生微妙勝慧，",
  "lzh-iti89:6.20": "盡生老病死。",
  "lzh-iti89:6.21": "住我法律中，",
  "lzh-iti89:6.22": "能無放逸者，",
  "lzh-iti89:6.23": "定壞魔軍力，",
  "lzh-iti89:6.24": "永盡眾苦邊。」"
}