{
  "lzh-iti49:0.1": "2本事經卷第二",
  "lzh-iti49:0.2": "(49)",
  "lzh-iti49:0.3": "大唐三藏法師玄奘奉　詔譯",
  "lzh-iti49:0.4": "一法品第一之二",
  "lzh-iti49:1.0": "吾從世尊聞如是語：",
  "lzh-iti49:1.1": "「苾芻當知！",
  "lzh-iti49:2.1": "我觀世間無別一法，為諸有學未得心者希求無上安樂果時，作外強緣，如善知識。",
  "lzh-iti49:2.2": "所以者何？",
  "lzh-iti49:3.1": "彼諸有情因善知識，所求皆遂，謂斷眾惡、修習諸善，得無雜染真淨之身。」",
  "lzh-iti49:4.1": "爾時，世尊重攝此義而說頌曰：",
  "lzh-iti49:5.1": "「我觀諸世間，無別有一法，",
  "lzh-iti49:5.2": "學未得心者，求無上果時，",
  "lzh-iti49:5.3": "為作外強緣，如彼善知識。",
  "lzh-iti49:5.4": "親近善知識，所求無不成，",
  "lzh-iti49:5.5": "恭敬受其教，無放逸奉行，",
  "lzh-iti49:5.6": "速證於涅槃，離怖常安樂。」"
}