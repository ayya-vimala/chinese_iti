{
  "lzh-iti95:0.1": "2本事經卷第四",
  "lzh-iti95:0.2": "(95)",
  "lzh-iti95:0.3": "大唐三藏法師玄奘奉　詔譯",
  "lzh-iti95:0.4": "二法品第二之二",
  "lzh-iti95:1.0": "吾從世尊聞如是語：",
  "lzh-iti95:1.1": "「苾芻當知！",
  "lzh-iti95:2.1": "世有二種無欺誑法。",
  "lzh-iti95:2.2": "云何為二？",
  "lzh-iti95:3.1": "謂業與智。",
  "lzh-iti95:3.2": "若諸有情已集諸業，其異熟果若未現前，終不盡滅。",
  "lzh-iti95:3.3": "若諸有情已生諸智，一切煩惱若未永除，終不捨離。",
  "lzh-iti95:3.4": "如是名為世有二種無欺誑法。」",
  "lzh-iti95:4.1": "爾時，世尊重攝此義而說頌曰：",
  "lzh-iti95:5.1": "「二無欺誑法，",
  "lzh-iti95:5.2": "諸佛共所談，",
  "lzh-iti95:5.3": "謂已集已生，",
  "lzh-iti95:5.4": "諸業及諸智。",
  "lzh-iti95:5.5": "異熟果未生，",
  "lzh-iti95:5.6": "諸業終不滅；",
  "lzh-iti95:5.7": "煩惱若未盡，",
  "lzh-iti95:5.8": "智終不捨離。",
  "lzh-iti95:5.9": "業是生死因，",
  "lzh-iti95:5.10": "智為滅惑本，",
  "lzh-iti95:5.11": "是故應修智，",
  "lzh-iti95:5.12": "永盡眾苦邊。」"
}