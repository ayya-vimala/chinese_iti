{
  "lzh-iti121:0.1": "本事經卷第六",
  "lzh-iti121:0.2": "(121)",
  "lzh-iti121:0.3": "大唐三藏法師玄奘奉　詔譯",
  "lzh-iti121:0.4": "3 三法品(六-七)1三法品第三之一",
  "lzh-iti121:1.0": "吾從世尊聞如是語：",
  "lzh-iti121:1.1": "「苾芻當知！",
  "lzh-iti121:2.1": "諸有苾芻成就三分，應知是人於淨尸羅已得圓滿、於究竟位已得圓滿、於修梵行已得圓滿，已能窮至梵行後邊。",
  "lzh-iti121:2.2": "云何為三？",
  "lzh-iti121:3.1": "謂有苾芻，成就無學戒、定、慧蘊，是名苾芻成就三分，應知是人於淨尸羅已得圓滿、於究竟位已得圓滿、於修梵行已得圓滿，已能窮至梵行後邊。",
  "lzh-iti121:3.2": "若諸苾芻，於淨尸羅已得圓滿、於究竟位已得圓滿、於修梵行已得圓滿，已能窮至梵行後邊。",
  "lzh-iti121:3.3": "應知是人必不樂居村城聚落、房舍臥具，亦不樂與諸苾芻眾、苾芻尼眾、鄔波索迦、鄔波斯迦、勤策男等，同一園林喧雜而住。",
  "lzh-iti121:3.4": "應知是人成就第一寂靜心法，獨守空閑，依四依住，離諸垢穢，內守真實，棄捨所求，無染、分別，不為世法之所塗染。",
  "lzh-iti121:3.5": "譬如世間嗢鉢羅花、拘牟陀花、鉢特摩花、奔陀利花，依水而生、依水而長，雖從水出而不為水之所染著。",
  "lzh-iti121:3.6": "是人亦爾，依世間生、依世間長，雖現世間，而不為諸世法所染。」",
  "lzh-iti121:4.1": "爾時，世尊重攝此義而說頌曰：",
  "lzh-iti121:5.1": "「無學三分成，",
  "lzh-iti121:5.2": "尸羅究竟位，",
  "lzh-iti121:5.3": "修梵行圓滿，",
  "lzh-iti121:5.4": "至梵行後邊。",
  "lzh-iti121:5.5": "如是苾芻眾，",
  "lzh-iti121:5.6": "得最上瑜伽，",
  "lzh-iti121:5.7": "永盡諸苦邊，",
  "lzh-iti121:5.8": "證無上安樂。」"
}