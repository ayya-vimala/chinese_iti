{
  "lzh-iti4:0.1": "本事經卷第一",
  "lzh-iti4:0.2": "(4)",
  "lzh-iti4:0.3": "大唐三藏法師玄奘奉　詔譯",
  "lzh-iti4:0.4": "1 一法品(一-二)1一法品第一之一",
  "lzh-iti4:1.0": "吾從世尊聞如是語：",
  "lzh-iti4:1.1": "「苾芻當知！",
  "lzh-iti4:2.1": "我以佛眼遍觀世間，諸有業果皆緣心意。",
  "lzh-iti4:2.2": "一類有情，心意所使，行如是行，履如是道；",
  "lzh-iti4:2.3": "身壞命終，如捨重擔，墮諸惡趣，生地獄中。",
  "lzh-iti4:2.4": "所以者何？",
  "lzh-iti4:3.1": "彼諸有情，心意染污。",
  "lzh-iti4:3.2": "由此為因，身壞命終，墮諸惡趣，生地獄中。」",
  "lzh-iti4:4.1": "爾時，世尊重攝此義而說頌曰：",
  "lzh-iti4:5.1": "「一類諸有情，心意起染污，",
  "lzh-iti4:5.2": "我今當為汝，記別其所生；",
  "lzh-iti4:5.3": "彼身壞命終，如捨於重擔，",
  "lzh-iti4:5.4": "必墮諸惡趣，生於地獄中。",
  "lzh-iti4:5.5": "應知惡慧者，由心意染污，",
  "lzh-iti4:5.6": "因斯染污故，當生地獄中。」"
}