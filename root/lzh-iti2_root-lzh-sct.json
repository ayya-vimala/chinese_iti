{
  "lzh-iti2:0.1": "本事經卷第一",
  "lzh-iti2:0.2": "(2)",
  "lzh-iti2:0.3": "大唐三藏法師玄奘奉　詔譯",
  "lzh-iti2:0.4": "1 一法品(一-二)1一法品第一之一",
  "lzh-iti2:1.0": "吾從世尊聞如是語：",
  "lzh-iti2:1.1": "「苾芻當知！",
  "lzh-iti2:2.1": "我觀世間，無別一法，繫縛群生，馳騁流轉生死長途，如貪愛結。",
  "lzh-iti2:2.2": "所以者何？",
  "lzh-iti2:3.1": "世間群生，由貪愛結所繫縛故，馳騁流轉生死長途。",
  "lzh-iti2:3.2": "是故汝等應如是學：",
  "lzh-iti2:4.1": "我當云何修瑩慧刀，斷貪愛結，破大闇聚？",
  "lzh-iti2:5.1": "汝等苾芻，應如是學。」",
  "lzh-iti2:6.1": "爾時，世尊重攝此義而說頌曰：",
  "lzh-iti2:7.1": "「無別有一法，繫縛諸群生，",
  "lzh-iti2:7.2": "馳流生死途，如貪愛結者。",
  "lzh-iti2:7.3": "貪愛大繫縛，由斯久流轉，",
  "lzh-iti2:7.4": "彼此有往來，昇沈高下趣。",
  "lzh-iti2:7.5": "若斷貪愛縛，破大黑闇聚，",
  "lzh-iti2:7.6": "不處生死流，以無彼因故。」"
}