{
  "lzh-iti68:0.1": "本事經卷第三",
  "lzh-iti68:0.2": "(68)",
  "lzh-iti68:0.3": "大唐三藏法師玄奘奉　詔譯",
  "lzh-iti68:0.4": "2 二法品(三-五)1二法品第二之一",
  "lzh-iti68:1.0": "吾從世尊聞如是語：",
  "lzh-iti68:1.1": "「苾芻當知！",
  "lzh-iti68:2.1": "若有一類補特伽羅，成就二法，定能發生白淨善法；",
  "lzh-iti68:2.2": "若先已生，能令決定；",
  "lzh-iti68:2.3": "若先已定，能令圓滿。",
  "lzh-iti68:2.4": "彼於如是白淨善法不為障礙、不作衰損、不生憂悔，身壞命終，如棄重擔，生天趣中受諸快樂。",
  "lzh-iti68:2.5": "云何為二？",
  "lzh-iti68:3.1": "一者善戒；",
  "lzh-iti68:3.2": "二者善見。",
  "lzh-iti68:3.3": "諸有一類補特伽羅，成就如是所說二法，決定能生白淨善法；",
  "lzh-iti68:3.4": "若先已生，能令決定，廣說乃至身壞命終，如棄重擔，生天趣中受諸快樂。」",
  "lzh-iti68:4.1": "爾時，世尊重攝此義而說頌曰：",
  "lzh-iti68:5.1": "「若成就二法，謂善戒、善見，",
  "lzh-iti68:5.2": "彼人終定能，生白淨善法。",
  "lzh-iti68:5.3": "若生而決定，決定必圓滿，",
  "lzh-iti68:5.4": "於白淨善法，不衰損障礙。",
  "lzh-iti68:5.5": "彼臨命終時，無憂悔悲惱，",
  "lzh-iti68:5.6": "如棄捨重擔，定生天趣中。」"
}