{
  "lzh-iti122:0.1": "本事經卷第六",
  "lzh-iti122:0.2": "(122)",
  "lzh-iti122:0.3": "大唐三藏法師玄奘奉　詔譯",
  "lzh-iti122:0.4": "3 三法品(六-七)1三法品第三之一",
  "lzh-iti122:1.0": "吾從世尊聞如是語：",
  "lzh-iti122:1.1": "「苾芻當知！",
  "lzh-iti122:2.1": "若有希求三種樂事，應於淨戒不缺、不穿、不穢、不雜，於淨尸羅應起上品欲勤精進，終無懈廢。",
  "lzh-iti122:2.2": "云何為三？",
  "lzh-iti122:3.1": "一者希求名譽樂事，應於淨戒不缺、不穿、不穢、不雜，於淨尸羅應起上品欲勤精進，終無懈廢。",
  "lzh-iti122:3.2": "二者希求利養樂事，應於淨戒不缺、不穿、不穢、不雜，於淨尸羅應起上品欲勤精進，終無懈廢。",
  "lzh-iti122:3.3": "三者希求生天樂事，應於淨戒不缺、不穿、不穢、不雜，於淨尸羅應起上品欲勤精進，終無懈廢。",
  "lzh-iti122:3.4": "是名希求三種樂事，應於淨戒不缺、不穿、不穢、不雜，於淨尸羅應起上品欲勤精進，終無懈廢。」",
  "lzh-iti122:4.1": "爾時，世尊重攝此義而說頌曰：",
  "lzh-iti122:5.1": "「為求三種樂，",
  "lzh-iti122:5.2": "智者護尸羅，",
  "lzh-iti122:5.3": "謂世尚名譽、利養、生天樂。",
  "lzh-iti122:5.4": "觀如是勝樂，",
  "lzh-iti122:5.5": "智者護尸羅，",
  "lzh-iti122:5.6": "當遠惡親知，",
  "lzh-iti122:5.7": "如避嶮惡道；",
  "lzh-iti122:5.8": "雖不造眾惡，",
  "lzh-iti122:5.9": "而親近惡人，",
  "lzh-iti122:5.10": "如以吉祥茅，",
  "lzh-iti122:5.11": "裹臭爛魚肉；",
  "lzh-iti122:5.12": "親所不應親，",
  "lzh-iti122:5.13": "狎所不應狎，",
  "lzh-iti122:5.14": "如持鮮淨物，",
  "lzh-iti122:5.15": "投糞穢深坑。",
  "lzh-iti122:5.16": "世間樂淨人，",
  "lzh-iti122:5.17": "常懼穢塗染，",
  "lzh-iti122:5.18": "有智者亦爾，",
  "lzh-iti122:5.19": "深怖惡親知。」"
}