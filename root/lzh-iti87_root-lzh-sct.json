{
  "lzh-iti87:0.1": "2本事經卷第四",
  "lzh-iti87:0.2": "(87)",
  "lzh-iti87:0.3": "大唐三藏法師玄奘奉　詔譯",
  "lzh-iti87:0.4": "二法品第二之二",
  "lzh-iti87:1.0": "吾從世尊聞如是語：",
  "lzh-iti87:1.1": "「苾芻當知！",
  "lzh-iti87:2.1": "諸婆羅門、長者、居士、剎帝利等，多有所作，謂施汝等如法衣服、飲食、臥具、病緣醫藥、房舍資具。",
  "lzh-iti87:2.2": "汝等苾芻，多有所作，謂能為彼宣說正法，初、中、後善，文義巧妙，純滿清白梵行之法。",
  "lzh-iti87:2.3": "由此俱能解脫生法、老病死法、愁歎憂苦熱惱之法。",
  "lzh-iti87:2.4": "汝等與彼力輪、法輪，展轉相依，於如來所，勤修梵行，速至無上般涅槃城。」",
  "lzh-iti87:3.1": "爾時，世尊重攝此義而說頌曰：",
  "lzh-iti87:4.1": "「出家與居家，展轉互相依，",
  "lzh-iti87:4.2": "由力、法二輪，速至涅槃樂。",
  "lzh-iti87:4.3": "出家依在俗，得如法資具，",
  "lzh-iti87:4.4": "在俗依出家，獲微妙正法。",
  "lzh-iti87:4.5": "二眾互相依，受人天快樂，",
  "lzh-iti87:4.6": "度生老病死，至清涼涅槃。」"
}