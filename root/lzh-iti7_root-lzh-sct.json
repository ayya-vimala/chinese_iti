{
  "lzh-iti7:0.1": "本事經卷第一",
  "lzh-iti7:0.2": "(7)",
  "lzh-iti7:0.3": "大唐三藏法師玄奘奉　詔譯",
  "lzh-iti7:0.4": "1 一法品(一-二)1一法品第一之一",
  "lzh-iti7:1.0": "吾從世尊聞如是語：",
  "lzh-iti7:1.1": "「苾芻當知！",
  "lzh-iti7:2.1": "世間所有惡不善法於生起時，諸不善品、諸不善類一切皆由意為前導。",
  "lzh-iti7:2.2": "所以者何？",
  "lzh-iti7:3.1": "意生起已，惡不善法皆隨後生。」",
  "lzh-iti7:4.1": "爾時，世尊重攝此義而說頌曰：",
  "lzh-iti7:5.1": "「諸不善法生，",
  "lzh-iti7:5.2": "為因能感苦，",
  "lzh-iti7:5.3": "皆意為前導，",
  "lzh-iti7:5.4": "與煩惱俱生；",
  "lzh-iti7:5.5": "意為前導法，",
  "lzh-iti7:5.6": "意尊意所使。",
  "lzh-iti7:5.7": "由意有染污，",
  "lzh-iti7:5.8": "故有說有行，",
  "lzh-iti7:5.9": "苦隨此而生，",
  "lzh-iti7:5.10": "如輪因手轉。」"
}