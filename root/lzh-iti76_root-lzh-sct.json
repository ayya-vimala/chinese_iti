{
  "lzh-iti76:0.1": "本事經卷第三",
  "lzh-iti76:0.2": "(76)",
  "lzh-iti76:0.3": "大唐三藏法師玄奘奉　詔譯",
  "lzh-iti76:0.4": "2 二法品(三-五)1二法品第二之一",
  "lzh-iti76:1.0": "吾從世尊聞如是語：",
  "lzh-iti76:1.1": "「苾芻當知！",
  "lzh-iti76:2.1": "一切如來、應、正等覺，所說法門略有二種。",
  "lzh-iti76:2.2": "云何為二？",
  "lzh-iti76:3.1": "一者於惡應正了知；",
  "lzh-iti76:3.2": "二者於惡應深厭背。",
  "lzh-iti76:3.3": "一切如來、應、正等覺，略說如是二種法門。",
  "lzh-iti76:3.4": "所以者何？",
  "lzh-iti76:4.1": "諸修行者，於諸惡法應正了知；",
  "lzh-iti76:4.2": "既於惡法正了知已，便能厭背；",
  "lzh-iti76:4.3": "既厭背已，便能離欲；",
  "lzh-iti76:4.4": "既離欲已，便得解脫。",
  "lzh-iti76:4.5": "得解脫已，便自了知：",
  "lzh-iti76:5.1": "我生已盡，梵行已立，所作已辦，不受後有。",
  "lzh-iti76:5.2": "如是行者，永斷諸愛及眾結縛，無倒現觀，正盡苦邊。」",
  "lzh-iti76:6.1": "爾時，世尊重攝此義而說頌曰：",
  "lzh-iti76:7.1": "「當知諸如來，",
  "lzh-iti76:7.2": "應正等覺者，",
  "lzh-iti76:7.3": "哀愍眾生故，",
  "lzh-iti76:7.4": "說二種法門；",
  "lzh-iti76:7.5": "於眾惡正知，",
  "lzh-iti76:7.6": "及厭背離欲，",
  "lzh-iti76:7.7": "心解脫自在，",
  "lzh-iti76:7.8": "正盡眾苦邊。」"
}