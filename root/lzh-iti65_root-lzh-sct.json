{
  "lzh-iti65:0.1": "本事經卷第三",
  "lzh-iti65:0.2": "(65)",
  "lzh-iti65:0.3": "大唐三藏法師玄奘奉　詔譯",
  "lzh-iti65:0.4": "2 二法品(三-五)1二法品第二之一",
  "lzh-iti65:1.0": "吾從世尊聞如是語：",
  "lzh-iti65:1.1": "「苾芻當知！",
  "lzh-iti65:2.1": "為汝略說二速通行。",
  "lzh-iti65:2.2": "云何為二？",
  "lzh-iti65:3.1": "一者樂行；",
  "lzh-iti65:3.2": "二者苦行。",
  "lzh-iti65:3.3": "謂由樂行證彼速通，及由苦行證彼速通。",
  "lzh-iti65:3.4": "所修加行無澁難故，所得諸根皆猛利故，是則名為樂速通行。",
  "lzh-iti65:3.5": "所修加行有澁難故，所得諸根皆猛利故，是則名為苦速通行。",
  "lzh-iti65:3.6": "是名略說二速通行。」",
  "lzh-iti65:4.1": "爾時，世尊重攝此義而說頌曰：",
  "lzh-iti65:5.1": "「今為汝略說，二種速通行，",
  "lzh-iti65:5.2": "謂樂行、苦行，因斯證速通。",
  "lzh-iti65:5.3": "無澁難加行，有猛利諸根，",
  "lzh-iti65:5.4": "由是大仙尊，名樂速通行。",
  "lzh-iti65:5.5": "有澁難加行，有猛利諸根，",
  "lzh-iti65:5.6": "由是大仙尊，名苦速通行。」"
}