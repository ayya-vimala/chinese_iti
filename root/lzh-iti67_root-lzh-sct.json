{
  "lzh-iti67:0.1": "本事經卷第三",
  "lzh-iti67:0.2": "(67)",
  "lzh-iti67:0.3": "大唐三藏法師玄奘奉　詔譯",
  "lzh-iti67:0.4": "2 二法品(三-五)1二法品第二之一",
  "lzh-iti67:1.0": "吾從世尊聞如是語：",
  "lzh-iti67:1.1": "「苾芻當知！",
  "lzh-iti67:2.1": "若有一類補特伽羅，成就二法，不能發生白淨善法；",
  "lzh-iti67:2.2": "設已發生，不能決定；",
  "lzh-iti67:2.3": "設已決定，不能圓滿。",
  "lzh-iti67:2.4": "彼於如是白淨善法能為障礙、能作衰損、能生憂悔，身壞命終，如棄重擔，墮於地獄受諸劇苦。",
  "lzh-iti67:2.5": "云何為二？",
  "lzh-iti67:3.1": "一者惡戒；",
  "lzh-iti67:3.2": "二者惡見。",
  "lzh-iti67:3.3": "諸有一類補特伽羅，成就如是所說二法，定不能生白淨善法；",
  "lzh-iti67:3.4": "設復已生，不能決定，廣說乃至身壞命終，如棄重擔，墮於地獄受諸劇苦。」",
  "lzh-iti67:4.1": "爾時，世尊重攝此義而說頌曰：",
  "lzh-iti67:5.1": "「若成就二法，謂惡戒、惡見，",
  "lzh-iti67:5.2": "彼人終不能，",
  "lzh-iti67:5.3": "生白淨善法。",
  "lzh-iti67:5.4": "雖生而不定，",
  "lzh-iti67:5.5": "設定不圓滿，",
  "lzh-iti67:5.6": "於白淨善法，",
  "lzh-iti67:5.7": "能衰損障礙。",
  "lzh-iti67:5.8": "彼臨命終時，",
  "lzh-iti67:5.9": "有憂悔悲惱，",
  "lzh-iti67:5.10": "如棄捨重擔，",
  "lzh-iti67:5.11": "定生地獄中。」"
}