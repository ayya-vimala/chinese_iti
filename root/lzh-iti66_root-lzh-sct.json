{
  "lzh-iti66:0.1": "本事經卷第三",
  "lzh-iti66:0.2": "(66)",
  "lzh-iti66:0.3": "大唐三藏法師玄奘奉　詔譯",
  "lzh-iti66:0.4": "2 二法品(三-五)1二法品第二之一",
  "lzh-iti66:1.0": "吾從世尊聞如是語：",
  "lzh-iti66:1.1": "「苾芻當知！",
  "lzh-iti66:2.1": "為汝略說二遲通行。",
  "lzh-iti66:2.2": "云何為二？",
  "lzh-iti66:3.1": "一者樂行；",
  "lzh-iti66:3.2": "二者苦行。",
  "lzh-iti66:3.3": "謂由樂行證彼遲通，及由苦行證彼遲通。",
  "lzh-iti66:3.4": "所修加行無澁難故，所得諸根皆羸鈍故，是則名為樂遲通行。",
  "lzh-iti66:3.5": "所修加行有澁難故，所得諸根皆羸鈍故，是則名為苦遲通行。",
  "lzh-iti66:3.6": "是名略說二遲通行。」",
  "lzh-iti66:4.1": "爾時，世尊重攝此義而說頌曰：",
  "lzh-iti66:5.1": "「今為汝略說，二種遲通行，",
  "lzh-iti66:5.2": "謂樂行、苦行，因此證遲通。",
  "lzh-iti66:5.3": "無澁難加行，有羸鈍諸根，",
  "lzh-iti66:5.4": "由是大仙尊，名樂遲通行。",
  "lzh-iti66:5.5": "有澁難加行，有羸鈍諸根，",
  "lzh-iti66:5.6": "由是大仙尊，名苦遲通行。」"
}