{
  "lzh-iti11:0.1": "本事經卷第一",
  "lzh-iti11:0.2": "(11)",
  "lzh-iti11:0.3": "大唐三藏法師玄奘奉　詔譯",
  "lzh-iti11:0.4": "1 一法品(一-二)1一法品第一之一",
  "lzh-iti11:1.0": "吾從世尊聞如是語：",
  "lzh-iti11:1.1": "「苾芻當知！",
  "lzh-iti11:2.1": "世間有情，一結斷時，餘一切結皆亦隨斷。",
  "lzh-iti11:2.2": "云何一結？",
  "lzh-iti11:3.1": "是謂我慢。",
  "lzh-iti11:3.2": "所以者何？",
  "lzh-iti11:4.1": "諸所有結，細中麁品，一切皆以我慢為根，從我慢生、我慢所長。",
  "lzh-iti11:4.2": "是故我慢一結斷時，餘一切結皆亦隨斷。",
  "lzh-iti11:4.3": "譬如世間樓觀中心，普為樓觀眾分依止，中心若墜，餘亦隨墮。",
  "lzh-iti11:4.4": "如是我慢，諸結所依，我慢若斷，餘亦隨滅。",
  "lzh-iti11:4.5": "若諸苾芻已斷我慢，當知即是已斷餘結。",
  "lzh-iti11:4.6": "若諸苾芻已斷餘結，當知即是已盡苦邊、已修正智，心善解脫、慧善解脫，無復後有。」",
  "lzh-iti11:5.1": "爾時，世尊重攝此義而說頌曰：",
  "lzh-iti11:6.1": "「如樓觀中心，",
  "lzh-iti11:6.2": "眾分所依止，",
  "lzh-iti11:6.3": "中心若墜墮，",
  "lzh-iti11:6.4": "餘分皆墮落。",
  "lzh-iti11:6.5": "如是我慢結，",
  "lzh-iti11:6.6": "眾結之所依，",
  "lzh-iti11:6.7": "我慢結斷時，",
  "lzh-iti11:6.8": "諸結皆隨滅。",
  "lzh-iti11:6.9": "苾芻斷我慢，",
  "lzh-iti11:6.10": "餘結悉隨斷，",
  "lzh-iti11:6.11": "餘結既已斷，",
  "lzh-iti11:6.12": "即得盡苦邊。",
  "lzh-iti11:6.13": "既得盡苦邊，",
  "lzh-iti11:6.14": "名已修正智，",
  "lzh-iti11:6.15": "心慧善解脫，",
  "lzh-iti11:6.16": "後有畢竟無。」"
}