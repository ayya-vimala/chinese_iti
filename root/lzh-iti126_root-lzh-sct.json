{
  "lzh-iti126:0.1": "7本事經卷第七",
  "lzh-iti126:0.2": "(126)",
  "lzh-iti126:0.3": "大唐三藏法師玄奘奉　詔譯",
  "lzh-iti126:0.4": "三法品第三之二",
  "lzh-iti126:1.0": "吾從世尊聞如是語：",
  "lzh-iti126:1.1": "「苾芻當知！",
  "lzh-iti126:2.1": "世間略有三種尋思，有學苾芻未得心者，欣求無上安樂法時，能令退失。",
  "lzh-iti126:2.2": "云何為三？",
  "lzh-iti126:3.1": "一者親里相應尋思；",
  "lzh-iti126:3.2": "二者利養相應尋思；",
  "lzh-iti126:3.3": "三者妬勝相應尋思。",
  "lzh-iti126:3.4": "如是略說三種尋思，有學苾芻未得心者，欣求無上安樂法時，能令退失。",
  "lzh-iti126:3.5": "是故汝等應如是學：",
  "lzh-iti126:4.1": "我當云何不起親里相應尋思？",
  "lzh-iti126:5.1": "不起利養相應尋思？",
  "lzh-iti126:6.1": "不起妬勝相應尋思？",
  "lzh-iti126:7.1": "汝等苾芻，應如是學。」",
  "lzh-iti126:8.1": "爾時，世尊重攝此義而說頌曰：",
  "lzh-iti126:9.1": "「依耽嗜尋思，",
  "lzh-iti126:9.2": "略說有三種，",
  "lzh-iti126:9.3": "學求無上樂，",
  "lzh-iti126:9.4": "為障必無疑。",
  "lzh-iti126:9.5": "依親里相應，",
  "lzh-iti126:9.6": "利養及妬勝，",
  "lzh-iti126:9.7": "去大樂大淨，",
  "lzh-iti126:9.8": "結盡甚為遙。",
  "lzh-iti126:9.9": "捨親屬利養，",
  "lzh-iti126:9.10": "及妬勝尋思，",
  "lzh-iti126:9.11": "攝止觀勤修，",
  "lzh-iti126:9.12": "速能盡眾苦。」"
}