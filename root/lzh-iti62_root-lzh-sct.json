{
  "lzh-iti62:0.1": "本事經卷第三",
  "lzh-iti62:0.2": "(62)",
  "lzh-iti62:0.3": "大唐三藏法師玄奘奉　詔譯",
  "lzh-iti62:0.4": "2 二法品(三-五)1二法品第二之一",
  "lzh-iti62:1.0": "吾從世尊聞如是語：",
  "lzh-iti62:1.1": "「苾芻當知！",
  "lzh-iti62:2.1": "若有苾芻成就二分，於現法中多諸喜樂，無憂苦住，無災無患、無惱無燒、無罪無責，為諸有智同梵行者之所稱讚，身壞命終生諸善趣。",
  "lzh-iti62:2.2": "云何為二？",
  "lzh-iti62:3.1": "一、於根門能自守護；",
  "lzh-iti62:3.2": "二、於飲食能善知量。",
  "lzh-iti62:3.3": "諸有苾芻成就此二，於現法中多諸喜樂，無憂苦住，無災無患、無惱無燒、無罪無責，為諸有智同梵行者之所稱讚，身壞命終生諸善趣。」",
  "lzh-iti62:4.1": "爾時，世尊重攝此義而說頌曰：",
  "lzh-iti62:5.1": "「若自能守護，",
  "lzh-iti62:5.2": "眼等六根門，",
  "lzh-iti62:5.3": "飲食善知量，",
  "lzh-iti62:5.4": "成就信精進。",
  "lzh-iti62:5.5": "彼於現法中，",
  "lzh-iti62:5.6": "身心多受樂，",
  "lzh-iti62:5.7": "及無災無患，",
  "lzh-iti62:5.8": "無惱無燒然；",
  "lzh-iti62:5.9": "行住與坐臥，",
  "lzh-iti62:5.10": "若覺若夢中，",
  "lzh-iti62:5.11": "由彼二因緣，",
  "lzh-iti62:5.12": "恒無罪無責。",
  "lzh-iti62:5.13": "居聚落空閑，",
  "lzh-iti62:5.14": "眾中及靜處，",
  "lzh-iti62:5.15": "有智常稱讚，",
  "lzh-iti62:5.16": "當生善趣中。」"
}