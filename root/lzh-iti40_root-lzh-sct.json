{
  "lzh-iti40:0.1": "2本事經卷第二",
  "lzh-iti40:0.2": "(40)",
  "lzh-iti40:0.3": "大唐三藏法師玄奘奉　詔譯",
  "lzh-iti40:0.4": "一法品第一之二",
  "lzh-iti40:1.0": "吾從世尊聞如是語：",
  "lzh-iti40:1.1": "「苾芻當知！",
  "lzh-iti40:2.1": "若有於忿未如實知、未正遍知、未能永斷，彼於自心未離忿故，不能通達、不能遍知、不能等覺、不能涅槃、不能證得無上安樂。",
  "lzh-iti40:2.2": "若有於忿已如實知、已正遍知、已能永斷，彼於自心已離忿故，即能通達、即能遍知、即能等覺、即能涅槃、即能證得無上安樂。",
  "lzh-iti40:2.3": "是故於忿應如實知、應正遍知、應求永斷，於佛法中當修梵行。」",
  "lzh-iti40:3.1": "爾時，世尊重攝上義而說頌曰：",
  "lzh-iti40:4.1": "「若於忿未知，彼去涅槃遠，",
  "lzh-iti40:4.2": "於忿已知者，去涅槃不遙。",
  "lzh-iti40:4.3": "我觀諸有情，由忿之所染，",
  "lzh-iti40:4.4": "還來墮惡趣，受生死輪迴。",
  "lzh-iti40:4.5": "若能正了知，永斷此忿者，",
  "lzh-iti40:4.6": "得上沙門果，畢竟不受生。」"
}