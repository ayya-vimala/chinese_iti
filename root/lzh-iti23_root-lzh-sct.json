{
  "lzh-iti23:0.1": "本事經卷第一",
  "lzh-iti23:0.2": "(23)",
  "lzh-iti23:0.3": "大唐三藏法師玄奘奉　詔譯",
  "lzh-iti23:0.4": "1 一法品(一-二)1一法品第一之一",
  "lzh-iti23:1.0": "吾從世尊聞如是語：",
  "lzh-iti23:1.1": "「苾芻當知！",
  "lzh-iti23:2.1": "若諸有情永斷一法，我證彼定得不還果。",
  "lzh-iti23:2.2": "云何一法？",
  "lzh-iti23:3.1": "謂是於慢。",
  "lzh-iti23:3.2": "所以者何？",
  "lzh-iti23:4.1": "一切有情由慢染故，數數還來墮諸惡趣受生死苦。",
  "lzh-iti23:4.2": "若能永斷如是一法，我證彼定得不還果，不復還來生此世間。",
  "lzh-iti23:4.3": "是故我說：",
  "lzh-iti23:5.1": "若諸有情永斷一法，我證彼定得不還果。」",
  "lzh-iti23:6.1": "爾時，世尊重攝此義而說頌曰：",
  "lzh-iti23:7.1": "「我觀諸有情，",
  "lzh-iti23:7.2": "由慢之所染，",
  "lzh-iti23:7.3": "還來墮惡趣，",
  "lzh-iti23:7.4": "受生死輪迴。",
  "lzh-iti23:7.5": "若能正了知，",
  "lzh-iti23:7.6": "永斷此慢者，",
  "lzh-iti23:7.7": "定得不還果，",
  "lzh-iti23:7.8": "不來生此間。」"
}