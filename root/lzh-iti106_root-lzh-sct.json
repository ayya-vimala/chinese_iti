{
  "lzh-iti106:0.1": "3本事經卷第五",
  "lzh-iti106:0.2": "(106)",
  "lzh-iti106:0.3": "大唐三藏法師玄奘奉　詔譯",
  "lzh-iti106:0.4": "二法品第二之三",
  "lzh-iti106:1.0": "吾從世尊聞如是語：",
  "lzh-iti106:1.1": "「苾芻當知！",
  "lzh-iti106:2.1": "有二種法，雖共乖違未甞和合，然於其中無缺無間。",
  "lzh-iti106:2.2": "云何為二？",
  "lzh-iti106:3.1": "謂生與死。",
  "lzh-iti106:3.2": "譬如世間光明、影闇，雖共乖違未甞和合，然於其中無缺無間。",
  "lzh-iti106:3.3": "光明發時，影闇便沒；",
  "lzh-iti106:3.4": "影闇起時，光明便謝。",
  "lzh-iti106:3.5": "生、死亦爾，恒共乖違未甞和合，然於其中無缺無間。",
  "lzh-iti106:3.6": "生法有時，死法便沒；",
  "lzh-iti106:3.7": "死法有時，生法便謝。」",
  "lzh-iti106:4.1": "爾時，世尊重攝此義而說頌曰：",
  "lzh-iti106:5.1": "「如光明、影闇，雖恒共乖違，",
  "lzh-iti106:5.2": "然於二法中，",
  "lzh-iti106:5.3": "未曾有間缺。",
  "lzh-iti106:5.4": "生、死亦如是，雖恒共乖違，",
  "lzh-iti106:5.5": "然於二法中，",
  "lzh-iti106:5.6": "未曾有間缺。",
  "lzh-iti106:5.7": "無明根所生，",
  "lzh-iti106:5.8": "愛水所滋潤，",
  "lzh-iti106:5.9": "纔死生便續，",
  "lzh-iti106:5.10": "中無間缺時。」"
}