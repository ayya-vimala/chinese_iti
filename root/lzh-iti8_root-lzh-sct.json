{
  "lzh-iti8:0.1": "本事經卷第一",
  "lzh-iti8:0.2": "(8)",
  "lzh-iti8:0.3": "大唐三藏法師玄奘奉　詔譯",
  "lzh-iti8:0.4": "1 一法品(一-二)1一法品第一之一",
  "lzh-iti8:1.0": "吾從世尊聞如是語：",
  "lzh-iti8:1.1": "「苾芻當知！",
  "lzh-iti8:2.1": "世間所有白淨善法，於生起時，善品、善類一切皆由意為前導。",
  "lzh-iti8:2.2": "所以者何？",
  "lzh-iti8:3.1": "意生起已，白淨善法，皆隨後生。」",
  "lzh-iti8:4.1": "爾時，世尊重攝此義而說頌曰：",
  "lzh-iti8:5.1": "「諸淨善法生，",
  "lzh-iti8:5.2": "為因能感樂，",
  "lzh-iti8:5.3": "皆意為前導，",
  "lzh-iti8:5.4": "與善法俱生；",
  "lzh-iti8:5.5": "意為前導法，",
  "lzh-iti8:5.6": "意尊意所使。",
  "lzh-iti8:5.7": "由意有清淨，",
  "lzh-iti8:5.8": "故有說有行，",
  "lzh-iti8:5.9": "樂隨此而生，",
  "lzh-iti8:5.10": "如影隨形轉。」"
}