{
  "lzh-iti54:0.1": "2本事經卷第二",
  "lzh-iti54:0.2": "(54)",
  "lzh-iti54:0.3": "大唐三藏法師玄奘奉　詔譯",
  "lzh-iti54:0.4": "一法品第一之二",
  "lzh-iti54:1.0": "吾從世尊聞如是語：",
  "lzh-iti54:1.1": "「苾芻當知！",
  "lzh-iti54:2.1": "若諸有情知而妄語，無慚、無愧、無改悔心，我說彼於惡不善業無不能造。」",
  "lzh-iti54:3.1": "爾時，世尊重攝此義而說頌曰：",
  "lzh-iti54:4.1": "「知而故妄語，",
  "lzh-iti54:4.2": "無慚愧悔心，",
  "lzh-iti54:4.3": "如是諸有情，",
  "lzh-iti54:4.4": "無惡而不造。」"
}