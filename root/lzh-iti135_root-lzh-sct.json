{
  "lzh-iti135:0.1": "7本事經卷第七",
  "lzh-iti135:0.2": "(135)",
  "lzh-iti135:0.3": "大唐三藏法師玄奘奉　詔譯",
  "lzh-iti135:0.4": "三法品第三之二",
  "lzh-iti135:1.0": "吾從世尊聞如是語：",
  "lzh-iti135:1.1": "「苾芻當知！",
  "lzh-iti135:2.1": "世間最勝，略有三種。",
  "lzh-iti135:2.2": "云何為三？",
  "lzh-iti135:3.1": "一、於一切施設有情，無足、二足、四足、多足，有色、無色，有想、無想及與非想非非想中，佛為最勝，所謂如來、應、正等覺、明行圓滿、善逝、世間解、無上丈夫、調御士、天人師、佛、薄伽梵。",
  "lzh-iti135:3.2": "若於佛所起淨信心，於諸信中最為第一。",
  "lzh-iti135:3.3": "如是淨信所感果報，於天人中最為第一。",
  "lzh-iti135:3.4": "二、於一切施設法門——世出世間、為無為等諸法門中，涅槃最勝，諸離憍慢，息諸渴愛，滅阿賴耶，斷諸徑路，愛盡離欲，寂靜涅槃。",
  "lzh-iti135:3.5": "若於如是涅槃法中起淨信心，於諸信中最為第一。",
  "lzh-iti135:3.6": "如是淨信所感果報，於天人中最為第一。",
  "lzh-iti135:3.7": "三、於一切施設徒眾，朋侶邑義，諸集會中，佛聖弟子僧為最勝，謂四向、四果八補特伽羅，諸有情中，為真、為妙，為最第一。",
  "lzh-iti135:3.8": "應奉延請、恭敬供養、稱揚讚歎，不悋身財，是諸世間人天等眾無上福田。",
  "lzh-iti135:3.9": "若於如是賢聖僧中起淨信心，於諸信中最為第一。",
  "lzh-iti135:3.10": "如是淨信所感果報，於天人中最為第一。",
  "lzh-iti135:3.11": "如是名為三種最勝。」",
  "lzh-iti135:4.1": "爾時，世尊重攝此義而說頌曰：",
  "lzh-iti135:5.1": "「最勝有三種，所謂佛、法、僧，",
  "lzh-iti135:5.2": "依生淨信心，",
  "lzh-iti135:5.3": "能見最勝法。",
  "lzh-iti135:5.4": "依佛生淨信，",
  "lzh-iti135:5.5": "知兩足中尊，",
  "lzh-iti135:5.6": "證無上菩提，",
  "lzh-iti135:5.7": "天人等應供。",
  "lzh-iti135:5.8": "依法生淨信，",
  "lzh-iti135:5.9": "知離欲中尊，",
  "lzh-iti135:5.10": "證無上涅槃，",
  "lzh-iti135:5.11": "寂靜常安樂。",
  "lzh-iti135:5.12": "依僧生淨信，",
  "lzh-iti135:5.13": "知諸眾中尊，",
  "lzh-iti135:5.14": "證無上福田，",
  "lzh-iti135:5.15": "天人等應供。",
  "lzh-iti135:5.16": "施最勝良田，",
  "lzh-iti135:5.17": "生最勝功德，",
  "lzh-iti135:5.18": "感最勝安樂，",
  "lzh-iti135:5.19": "壽色力名聞；",
  "lzh-iti135:5.20": "供養最勝人，",
  "lzh-iti135:5.21": "修行最勝法，",
  "lzh-iti135:5.22": "得最勝安樂，",
  "lzh-iti135:5.23": "天上或人中。",
  "lzh-iti135:5.24": "施三寶福田，",
  "lzh-iti135:5.25": "名最勝施者，",
  "lzh-iti135:5.26": "所在常安樂，",
  "lzh-iti135:5.27": "後當證涅槃。」",
  "lzh-iti135:6.1": "重攝前經嗢柁南曰：",
  "lzh-iti135:7.1": "子、尊重、二學福、堅、根、補羅",
  "lzh-iti135:7.2": "不淨等及怨福業事、最勝"
}