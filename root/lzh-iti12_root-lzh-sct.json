{
  "lzh-iti12:0.1": "本事經卷第一",
  "lzh-iti12:0.2": "(12)",
  "lzh-iti12:0.3": "大唐三藏法師玄奘奉　詔譯",
  "lzh-iti12:0.4": "1 一法品(一-二)1一法品第一之一",
  "lzh-iti12:1.0": "吾從世尊聞如是語：",
  "lzh-iti12:1.1": "「苾芻當知！",
  "lzh-iti12:2.1": "世有一法，若善修習、善多修習，攝持二利令至圓滿：",
  "lzh-iti12:3.1": "謂現法利令至圓滿，及後法利令至圓滿；",
  "lzh-iti12:3.2": "能成現法利益安樂，能成後法利益安樂，能成現後利益安樂。",
  "lzh-iti12:3.3": "云何一法？",
  "lzh-iti12:4.1": "謂於所修諸善法中，修不放逸。",
  "lzh-iti12:4.2": "所以者何？",
  "lzh-iti12:5.1": "若於所修諸善法中，於不放逸能善修習、善多修習，便能攝持二種義利令至圓滿，廣說乃至能成現後利益安樂。",
  "lzh-iti12:5.2": "是名一法，若善修習、善多修習，攝持二利，廣說乃至能成現後利益安樂。」",
  "lzh-iti12:6.1": "爾時，世尊重攝此義而說頌曰：",
  "lzh-iti12:7.1": "「諸有多聞人，",
  "lzh-iti12:7.2": "能捨貪財位，",
  "lzh-iti12:7.3": "勤修不放逸，",
  "lzh-iti12:7.4": "證常樂涅槃。",
  "lzh-iti12:7.5": "智人無放逸，",
  "lzh-iti12:7.6": "能攝持二利，",
  "lzh-iti12:7.7": "謂現法當來，",
  "lzh-iti12:7.8": "俱令至圓滿。",
  "lzh-iti12:7.9": "諸有善能成，",
  "lzh-iti12:7.10": "現後俱利樂，",
  "lzh-iti12:7.11": "前後眾賢聖，",
  "lzh-iti12:7.12": "皆稱為智人。」",
  "lzh-iti12:8.1": "重攝前經嗢柁南曰：",
  "lzh-iti12:9.1": "蓋、結、劫、兩心業、二意前行",
  "lzh-iti12:9.2": "僧破及僧和斷慢、修不逸"
}