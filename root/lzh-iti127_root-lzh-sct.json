{
  "lzh-iti127:0.1": "7本事經卷第七",
  "lzh-iti127:0.2": "(127)",
  "lzh-iti127:0.3": "大唐三藏法師玄奘奉　詔譯",
  "lzh-iti127:0.4": "三法品第三之二",
  "lzh-iti127:1.0": "吾從世尊聞如是語：",
  "lzh-iti127:1.1": "「苾芻當知！",
  "lzh-iti127:2.1": "略有三法，有學苾芻未得心者，欣求無上安樂法時，能令退失。",
  "lzh-iti127:2.2": "云何為三？",
  "lzh-iti127:3.1": "一者苾芻喜樂事業、貪愛事業、耽著事業；",
  "lzh-iti127:3.2": "二者苾芻喜樂談話、貪愛談話、耽著談話；",
  "lzh-iti127:3.3": "三者苾芻喜樂睡眠、貪愛睡眠、耽著睡眠。",
  "lzh-iti127:3.4": "如是三法，有學苾芻未得心者，欣求無上安樂法時，能令退失。",
  "lzh-iti127:3.5": "是故汝等應如是學：",
  "lzh-iti127:4.1": "我當云何不樂事業、不愛事業、不著事業？",
  "lzh-iti127:5.1": "我當云何不樂談話、不愛談話、不著談話？",
  "lzh-iti127:6.1": "我當云何不樂睡眠、不愛睡眠、不著睡眠？",
  "lzh-iti127:7.1": "汝等苾芻，應如是學。」",
  "lzh-iti127:8.1": "爾時，世尊重攝此義而說頌曰：",
  "lzh-iti127:9.1": "「求無上果時，",
  "lzh-iti127:9.2": "有三法令退，",
  "lzh-iti127:9.3": "樂愛著事業、",
  "lzh-iti127:9.4": "談話及睡眠。",
  "lzh-iti127:9.5": "有學諸苾芻，",
  "lzh-iti127:9.6": "若具此三法，",
  "lzh-iti127:9.7": "終不能證得，",
  "lzh-iti127:9.8": "最勝三菩提。",
  "lzh-iti127:9.9": "若欲求速證，",
  "lzh-iti127:9.10": "最勝三菩提，",
  "lzh-iti127:9.11": "應少事、話、眠，正勤修止觀。」"
}