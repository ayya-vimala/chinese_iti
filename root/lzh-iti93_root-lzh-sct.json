{
  "lzh-iti93:0.1": "2本事經卷第四",
  "lzh-iti93:0.2": "(93)",
  "lzh-iti93:0.3": "大唐三藏法師玄奘奉　詔譯",
  "lzh-iti93:0.4": "二法品第二之二",
  "lzh-iti93:1.0": "吾從世尊聞如是語：",
  "lzh-iti93:1.1": "「苾芻當知！",
  "lzh-iti93:2.1": "世有二種補特伽羅，攝受增益惡趣地獄惡不善法。",
  "lzh-iti93:2.2": "云何二種補特伽羅？",
  "lzh-iti93:3.1": "一者、一類補特伽羅，毀犯淨戒，實非沙門自稱沙門，實非梵行自稱梵行，內朽順流，如穢蝸螺，貝音狗行，覆藏己惡，詐現自善，如朽隧級，無所復用，唯增惡趣。",
  "lzh-iti93:3.2": "二者、一類補特伽羅，於具淨戒無所毀犯、精進修行清白梵行有德苾芻，以諸無根非梵行法，誹謗毀辱，令失威光。",
  "lzh-iti93:3.3": "如是二種補特伽羅，攝受增益惡趣地獄惡不善法。」",
  "lzh-iti93:4.1": "爾時，世尊重攝此義而說頌曰：",
  "lzh-iti93:5.1": "「二補特伽羅，",
  "lzh-iti93:5.2": "生長惡趣業，",
  "lzh-iti93:5.3": "謂毀犯淨戒，",
  "lzh-iti93:5.4": "及誹謗賢良，",
  "lzh-iti93:5.5": "如是二種人，",
  "lzh-iti93:5.6": "俱名為下賤，",
  "lzh-iti93:5.7": "現在人所鄙，",
  "lzh-iti93:5.8": "受苦在當來。",
  "lzh-iti93:5.9": "是故諸苾芻，",
  "lzh-iti93:5.10": "常應不放逸，",
  "lzh-iti93:5.11": "受持清淨戒，",
  "lzh-iti93:5.12": "勿毀謗他人。」"
}