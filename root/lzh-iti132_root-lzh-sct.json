{
  "lzh-iti132:0.1": "7本事經卷第七",
  "lzh-iti132:0.2": "(132)",
  "lzh-iti132:0.3": "大唐三藏法師玄奘奉　詔譯",
  "lzh-iti132:0.4": "三法品第三之二",
  "lzh-iti132:1.0": "吾從世尊聞如是語：",
  "lzh-iti132:1.1": "「苾芻當知！",
  "lzh-iti132:2.1": "應於其身住不淨觀；",
  "lzh-iti132:2.2": "應於其息住隨息念；",
  "lzh-iti132:2.3": "應於諸行住無常觀、苦、無我觀。",
  "lzh-iti132:2.4": "若能於身住不淨觀，便於淨界，當斷貪欲。",
  "lzh-iti132:2.5": "若能於息住隨息念，便能斷外尋思障品。",
  "lzh-iti132:2.6": "若能於行住無常觀、苦、無我觀，便於諸有能斷有愛。",
  "lzh-iti132:2.7": "斷有愛故，便於世間無所執受；",
  "lzh-iti132:2.8": "無執受故，便無怖畏；",
  "lzh-iti132:2.9": "無怖畏故，便自內證究竟涅槃。",
  "lzh-iti132:2.10": "證涅槃已，便自了知：",
  "lzh-iti132:3.1": "我生已盡，梵行已立，所作已辦，不受後有。」",
  "lzh-iti132:4.1": "爾時，世尊重攝此義而說頌曰：",
  "lzh-iti132:5.1": "「於身觀不淨，",
  "lzh-iti132:5.2": "於息住隨念，",
  "lzh-iti132:5.3": "觀諸行無常，及與苦、無我；",
  "lzh-iti132:5.4": "達諸行性空，",
  "lzh-iti132:5.5": "得最勝寂靜，",
  "lzh-iti132:5.6": "愛盡無執受，",
  "lzh-iti132:5.7": "證究竟涅槃。」"
}