{
  "lzh-iti10:0.1": "本事經卷第一",
  "lzh-iti10:0.2": "(10)",
  "lzh-iti10:0.3": "大唐三藏法師玄奘奉　詔譯",
  "lzh-iti10:0.4": "1 一法品(一-二)1一法品第一之一",
  "lzh-iti10:1.0": "吾從世尊聞如是語：",
  "lzh-iti10:1.1": "「苾芻當知！",
  "lzh-iti10:2.1": "世有一法，於生起時，與多眾生為大利益、為大安樂；",
  "lzh-iti10:2.2": "引諸世間天人大眾，作大義利，感大樂果。",
  "lzh-iti10:2.3": "云何一法？",
  "lzh-iti10:3.1": "是謂僧和。",
  "lzh-iti10:3.2": "所以者何？",
  "lzh-iti10:4.1": "苾芻當知！",
  "lzh-iti10:5.1": "僧若和合，一切大眾互無諍論，不相訶責，不相陵蔑，不相罵辱，不相毀呰，不相怨嫌、不相惱觸、不相反戾、不相誹謗、不相棄捨。",
  "lzh-iti10:5.2": "當於爾時，一切世間未敬信者，便生敬信；",
  "lzh-iti10:5.3": "已敬信者，轉增敬信。",
  "lzh-iti10:5.4": "苾芻當知！",
  "lzh-iti10:6.1": "如是名為世有一法，於生起時，與多眾生為大利益、為大安樂；",
  "lzh-iti10:6.2": "引諸世間天人大眾，作大義利，感大樂果。」",
  "lzh-iti10:7.1": "爾時，世尊重攝此義而說頌曰：",
  "lzh-iti10:8.1": "「世有一法生，能起無量福，",
  "lzh-iti10:8.2": "所謂僧和合，慧利者隨喜；",
  "lzh-iti10:8.3": "能和合僧樂，和合眾亦樂，",
  "lzh-iti10:8.4": "僧破壞令和，經劫受天樂。」"
}