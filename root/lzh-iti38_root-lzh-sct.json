{
  "lzh-iti38:0.1": "2本事經卷第二",
  "lzh-iti38:0.2": "(38)",
  "lzh-iti38:0.3": "大唐三藏法師玄奘奉　詔譯",
  "lzh-iti38:0.4": "一法品第一之二",
  "lzh-iti38:1.0": "吾從世尊聞如是語：",
  "lzh-iti38:1.1": "「苾芻當知！",
  "lzh-iti38:2.1": "若有於覆未如實知、未正遍知、未能永斷，彼於自心未離覆故，不能通達、不能遍知、不能等覺、不能涅槃、不能證得無上安樂。",
  "lzh-iti38:2.2": "若有於覆已如實知、已正遍知、已能永斷，彼於自心已離覆故，即能通達、即能遍知、即能等覺、即能涅槃、即能證得無上安樂。",
  "lzh-iti38:2.3": "是故於覆應如實知、應正遍知、應求永斷，於佛法中當修梵行。」",
  "lzh-iti38:3.1": "爾時，世尊重攝上義而說頌曰：",
  "lzh-iti38:4.1": "「若於覆未知，",
  "lzh-iti38:4.2": "彼去涅槃遠，",
  "lzh-iti38:4.3": "於覆已知者，",
  "lzh-iti38:4.4": "去涅槃不遙。",
  "lzh-iti38:4.5": "我觀諸有情，",
  "lzh-iti38:4.6": "由覆之所染，",
  "lzh-iti38:4.7": "還來墮惡趣，",
  "lzh-iti38:4.8": "受生死輪迴。",
  "lzh-iti38:4.9": "若能正了知，",
  "lzh-iti38:4.10": "永斷此覆者，",
  "lzh-iti38:4.11": "得上沙門果，",
  "lzh-iti38:4.12": "畢竟不受生。」"
}