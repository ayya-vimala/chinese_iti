{
  "lzh-iti63:0.1": "本事經卷第三",
  "lzh-iti63:0.2": "(63)",
  "lzh-iti63:0.3": "大唐三藏法師玄奘奉　詔譯",
  "lzh-iti63:0.4": "2 二法品(三-五)1二法品第二之一",
  "lzh-iti63:1.0": "吾從世尊聞如是語：",
  "lzh-iti63:1.1": "「苾芻當知！",
  "lzh-iti63:2.1": "有二種法能生焦惱。",
  "lzh-iti63:2.2": "云何為二？",
  "lzh-iti63:3.1": "謂有一類補特伽羅唯造眾惡、唯作凶狂、唯起雜穢，不修眾善、不習調柔、不救怖畏，彼於後時身嬰重疾，遍體發生增上猛利嚴切苦受，楚毒垂終不可醫療。",
  "lzh-iti63:3.2": "受此苦時呻吟怨歎，作是念言：",
  "lzh-iti63:4.1": "『我從昔來唯造眾惡、唯作凶狂、唯起雜穢，不修眾善、不習調柔、不救怖畏。",
  "lzh-iti63:4.2": "若諸有情唯造眾惡、唯作凶狂、唯起雜穢，不修眾善、不習調柔、不救怖畏，彼之所趣，我定當往。",
  "lzh-iti63:4.3": "』彼由唯造眾惡等故，心生焦惱，及以不修眾善等故，心生焦惱。",
  "lzh-iti63:4.4": "如是名為有二種法能生焦惱。」",
  "lzh-iti63:5.1": "爾時，世尊重攝此義而說頌曰：",
  "lzh-iti63:6.1": "「有二法能生，愚者心焦惱，",
  "lzh-iti63:6.2": "謂唯作罪業，及不修福因。",
  "lzh-iti63:6.3": "後遭病苦時，呻吟而怨歎，",
  "lzh-iti63:6.4": "恨有罪無福，心悔惱焦然。",
  "lzh-iti63:6.5": "有罪無福人，所生諸惡趣，",
  "lzh-iti63:6.6": "我亦當隨往，決定無有疑。」"
}