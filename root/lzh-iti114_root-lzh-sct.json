{
  "lzh-iti114:0.1": "本事經卷第六",
  "lzh-iti114:0.2": "(114)",
  "lzh-iti114:0.3": "大唐三藏法師玄奘奉　詔譯",
  "lzh-iti114:0.4": "3 三法品(六-七)1三法品第三之一",
  "lzh-iti114:1.0": "吾從世尊聞如是語：",
  "lzh-iti114:1.1": "「苾芻當知！",
  "lzh-iti114:2.1": "欲界勝生，略有三種，於彼雖成極大福聚而受諸欲，生死輪迴不能出離。",
  "lzh-iti114:2.2": "所以者何？",
  "lzh-iti114:3.1": "彼勝生處，是欲所行境界地故。",
  "lzh-iti114:3.2": "云何為三？",
  "lzh-iti114:4.1": "一、欲住天欲界勝生；",
  "lzh-iti114:4.2": "二、樂化天欲界勝生；",
  "lzh-iti114:4.3": "三、他化天欲界勝生。",
  "lzh-iti114:4.4": "如是三種欲界勝生，於彼雖成極大福聚而受諸欲，生死輪迴不能出離。",
  "lzh-iti114:4.5": "所以者何？",
  "lzh-iti114:5.1": "彼勝生處，是欲所行境界地故。",
  "lzh-iti114:5.2": "我聖弟子，於此三種欲界勝生，如實隨觀有諸過患，故於欲界深生厭背；",
  "lzh-iti114:5.3": "生厭背故，能正離欲；",
  "lzh-iti114:5.4": "正離欲故，能得解脫。",
  "lzh-iti114:5.5": "得解脫已，便自了知：",
  "lzh-iti114:6.1": "我生已盡，梵行已立，所作已辦，不受後有。」",
  "lzh-iti114:7.1": "爾時，世尊重攝此義而說頌曰：",
  "lzh-iti114:8.1": "「欲界三勝生，",
  "lzh-iti114:8.2": "恒受諸欲樂，",
  "lzh-iti114:8.3": "謂欲住、樂化、他化自在天；",
  "lzh-iti114:8.4": "生如是三處，",
  "lzh-iti114:8.5": "雖成就大福，",
  "lzh-iti114:8.6": "而生死輪迴，",
  "lzh-iti114:8.7": "不能生上地。",
  "lzh-iti114:8.8": "於此諸欲中，",
  "lzh-iti114:8.9": "若能知過患，",
  "lzh-iti114:8.10": "捨人天等趣，",
  "lzh-iti114:8.11": "證無上涅槃。」"
}