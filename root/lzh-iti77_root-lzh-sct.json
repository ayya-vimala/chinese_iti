{
  "lzh-iti77:0.1": "本事經卷第三",
  "lzh-iti77:0.2": "(77)",
  "lzh-iti77:0.3": "大唐三藏法師玄奘奉　詔譯",
  "lzh-iti77:0.4": "2 二法品(三-五)1二法品第二之一",
  "lzh-iti77:1.0": "吾從世尊聞如是語：",
  "lzh-iti77:1.1": "「苾芻當知！",
  "lzh-iti77:2.1": "有二種法，若修、若習、若多修習，能斷二法。",
  "lzh-iti77:2.2": "云何二法，若修、若習、若多修習，能斷二法？",
  "lzh-iti77:3.1": "謂不淨觀及慈悲觀，能斷貪欲及與瞋恚。",
  "lzh-iti77:3.2": "所以者何？",
  "lzh-iti77:4.1": "一切已貪、現貪、當貪，皆由作意思惟淨相。",
  "lzh-iti77:4.2": "一切已瞋、現瞋、當瞋，皆由作意思惟怨相。",
  "lzh-iti77:4.3": "一切已斷、現斷、當斷所有貪欲，皆由作意修不淨觀。",
  "lzh-iti77:4.4": "一切已斷、現斷、當斷所有瞋恚，皆由作意修慈悲觀。",
  "lzh-iti77:4.5": "於不淨觀若修、若習、若多修習，決定能斷一切貪欲。",
  "lzh-iti77:4.6": "於慈悲觀若修、若習、若多修習，決定能斷一切瞋恚。",
  "lzh-iti77:4.7": "若欲決定斷貪欲者，當勤精進修不淨觀。",
  "lzh-iti77:4.8": "若欲決定斷瞋恚者，當勤精進修慈悲觀。",
  "lzh-iti77:4.9": "修不淨觀，無有貪欲而不能斷。",
  "lzh-iti77:4.10": "修慈悲觀，無有瞋恚而不能斷。",
  "lzh-iti77:4.11": "如是名為有二種法，若修、若習、若多修習，能斷二法。」",
  "lzh-iti77:5.1": "爾時，世尊重攝此義而說頌曰：",
  "lzh-iti77:6.1": "「修習多修習，",
  "lzh-iti77:6.2": "二法斷二法，",
  "lzh-iti77:6.3": "謂不淨、慈悲，斷貪欲、瞋恚。",
  "lzh-iti77:6.4": "是故有智者，",
  "lzh-iti77:6.5": "當觀自饒益，",
  "lzh-iti77:6.6": "修不淨、慈悲，斷貪欲、瞋恚。」"
}