{
  "lzh-iti52:0.1": "2本事經卷第二",
  "lzh-iti52:0.2": "(52)",
  "lzh-iti52:0.3": "大唐三藏法師玄奘奉　詔譯",
  "lzh-iti52:0.4": "一法品第一之二",
  "lzh-iti52:1.0": "吾從世尊聞如是語：",
  "lzh-iti52:1.1": "「苾芻當知！",
  "lzh-iti52:2.1": "若諸有情能知犯戒所感果報明了現前如我知者，行住坐臥皆不能安，言笑飲食都無思念，其心驚惶狂亂吐血，身形萎悴如被刈蘆。",
  "lzh-iti52:2.2": "以不知故，安然無畏。",
  "lzh-iti52:2.3": "所以者何？",
  "lzh-iti52:3.1": "諸犯戒罪能感惡趣，增上猛利諸苦果報。」",
  "lzh-iti52:4.1": "爾時，世尊重攝此義而說頌曰：",
  "lzh-iti52:5.1": "「世間諸有情，",
  "lzh-iti52:5.2": "若了知犯戒，",
  "lzh-iti52:5.3": "能感苦果報，",
  "lzh-iti52:5.4": "明見似如來；",
  "lzh-iti52:5.5": "四威儀不安，",
  "lzh-iti52:5.6": "不思言笑等，",
  "lzh-iti52:5.7": "心驚狂吐血，",
  "lzh-iti52:5.8": "身悴如刈蘆。",
  "lzh-iti52:5.9": "由不知犯戒，",
  "lzh-iti52:5.10": "能感惡趣苦，",
  "lzh-iti52:5.11": "明見似如來，",
  "lzh-iti52:5.12": "安然不驚懼。",
  "lzh-iti52:5.13": "諸有犯戒人，",
  "lzh-iti52:5.14": "定墮於惡趣，",
  "lzh-iti52:5.15": "受增上猛利，",
  "lzh-iti52:5.16": "苦果報無邊。」"
}