{
  "lzh-iti1:0.1": "本事經卷第一",
  "lzh-iti1:0.2": "(1)",
  "lzh-iti1:0.3": "大唐三藏法師玄奘奉　詔譯",
  "lzh-iti1:0.4": "1 一法品(一-二)1一法品第一之一",
  "lzh-iti1:1.0": "吾從世尊聞如是語：",
  "lzh-iti1:1.1": "「苾芻當知！",
  "lzh-iti1:2.1": "我觀世間，無別一法，覆障群生，馳騁流轉生死長途，如無明蓋。",
  "lzh-iti1:2.2": "所以者何？",
  "lzh-iti1:3.1": "世間群生，由無明蓋所覆障故，馳騁流轉生死長途。",
  "lzh-iti1:3.2": "是故汝等應如是學：",
  "lzh-iti1:4.1": "我當云何修起慧明，破無明蓋，出貪愛網？",
  "lzh-iti1:5.1": "汝等苾芻，應如是學。」",
  "lzh-iti1:6.1": "爾時，世尊重攝此義而說頌曰：",
  "lzh-iti1:7.1": "「無別有一法，",
  "lzh-iti1:7.2": "覆障諸群生，",
  "lzh-iti1:7.3": "馳流生死途，",
  "lzh-iti1:7.4": "如無明蓋者。",
  "lzh-iti1:7.5": "無明大愚闇，",
  "lzh-iti1:7.6": "由斯久流轉，",
  "lzh-iti1:7.7": "彼此有往來，",
  "lzh-iti1:7.8": "昇沈高下趣。",
  "lzh-iti1:7.9": "若破無明蓋，",
  "lzh-iti1:7.10": "解脫貪愛網，",
  "lzh-iti1:7.11": "不處生死流，",
  "lzh-iti1:7.12": "以無彼因故。」"
}