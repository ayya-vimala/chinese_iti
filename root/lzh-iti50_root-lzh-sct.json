{
  "lzh-iti50:0.1": "2本事經卷第二",
  "lzh-iti50:0.2": "(50)",
  "lzh-iti50:0.3": "大唐三藏法師玄奘奉　詔譯",
  "lzh-iti50:0.4": "一法品第一之二",
  "lzh-iti50:1.0": "吾從世尊聞如是語：",
  "lzh-iti50:1.1": "「苾芻當知！",
  "lzh-iti50:2.1": "我觀世間無別一法，為諸有學未得心者希求無上安樂果時，作內強緣，如正作意。",
  "lzh-iti50:2.2": "所以者何？",
  "lzh-iti50:3.1": "彼諸有情因正作意，所求皆遂，謂斷眾惡、修習諸善，得無雜染真淨之身。」",
  "lzh-iti50:4.1": "爾時，世尊重攝此義而說頌曰：",
  "lzh-iti50:5.1": "「我觀諸世間，",
  "lzh-iti50:5.2": "無別有一法，",
  "lzh-iti50:5.3": "學未得心者，",
  "lzh-iti50:5.4": "求無上果時，",
  "lzh-iti50:5.5": "為作內強緣，",
  "lzh-iti50:5.6": "如彼正作意。",
  "lzh-iti50:5.7": "修習正作意，",
  "lzh-iti50:5.8": "所求無不成，",
  "lzh-iti50:5.9": "如理審觀察，",
  "lzh-iti50:5.10": "無放逸修行，",
  "lzh-iti50:5.11": "速證於涅槃，",
  "lzh-iti50:5.12": "離怖常安樂。」"
}