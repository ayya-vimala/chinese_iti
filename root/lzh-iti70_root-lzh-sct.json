{
  "lzh-iti70:0.1": "本事經卷第三",
  "lzh-iti70:0.2": "(70)",
  "lzh-iti70:0.3": "大唐三藏法師玄奘奉　詔譯",
  "lzh-iti70:0.4": "2 二法品(三-五)1二法品第二之一",
  "lzh-iti70:1.0": "吾從世尊聞如是語：",
  "lzh-iti70:1.1": "「苾芻當知！",
  "lzh-iti70:2.1": "若有一類補特伽羅，成就二法，臨命終時不生憂悔，身壞命終，昇於善趣，生天界中。",
  "lzh-iti70:2.2": "云何為二？",
  "lzh-iti70:3.1": "謂作、不作。",
  "lzh-iti70:3.2": "云何為作？",
  "lzh-iti70:4.1": "謂身妙行、語妙行、意妙行，是名為作。",
  "lzh-iti70:4.2": "云何不作？",
  "lzh-iti70:5.1": "謂身惡行、語惡行、意惡行，是名不作。",
  "lzh-iti70:5.2": "諸有一類補特伽羅，成就如是所說二法，臨命終時不生憂悔，身壞命終，昇於善趣，生天界中。」",
  "lzh-iti70:6.1": "爾時，世尊重攝此義而說頌曰：",
  "lzh-iti70:7.1": "「諸有智慧人，",
  "lzh-iti70:7.2": "作三種妙行，",
  "lzh-iti70:7.3": "不作三惡行，",
  "lzh-iti70:7.4": "引餘德令生。",
  "lzh-iti70:7.5": "彼臨命終時，",
  "lzh-iti70:7.6": "決定無憂悔，",
  "lzh-iti70:7.7": "死昇諸善趣，",
  "lzh-iti70:7.8": "生於天界中。」"
}