{
  "lzh-iti85:0.1": "2本事經卷第四",
  "lzh-iti85:0.2": "(85)",
  "lzh-iti85:0.3": "大唐三藏法師玄奘奉　詔譯",
  "lzh-iti85:0.4": "二法品第二之二",
  "lzh-iti85:1.0": "吾從世尊聞如是語：",
  "lzh-iti85:1.1": "「苾芻當知！",
  "lzh-iti85:2.1": "略有二種白淨善法，能護世間。",
  "lzh-iti85:2.2": "云何為二？",
  "lzh-iti85:3.1": "謂慚與愧。",
  "lzh-iti85:3.2": "若無此二白淨善法，世間有情皆成穢雜，猶如牛羊、鷄猪、狗等，不識父母、兄弟、姊妹，不識軌範、親教、導師、似導師等。",
  "lzh-iti85:3.3": "由有此二白淨善法，世間有情離諸穢雜，非如牛羊、鷄猪、狗等，了知父母、兄弟、姊妹，了知軌範、親教、導師、似導師等。",
  "lzh-iti85:3.4": "是故汝等應如是學：",
  "lzh-iti85:4.1": "我當云何成就如是二種最勝第一慚愧白淨善法？",
  "lzh-iti85:5.1": "汝等苾芻，應如是學。」",
  "lzh-iti85:6.1": "爾時，世尊重攝此義而說頌曰：",
  "lzh-iti85:7.1": "「二白淨善法，",
  "lzh-iti85:7.2": "能護諸世間，",
  "lzh-iti85:7.3": "令不失人天，",
  "lzh-iti85:7.4": "謂慚及與愧。",
  "lzh-iti85:7.5": "若無此二法，",
  "lzh-iti85:7.6": "都不識尊卑，",
  "lzh-iti85:7.7": "穢雜似牛羊、鷄猪狗等類。",
  "lzh-iti85:7.8": "由有此二法，",
  "lzh-iti85:7.9": "能了別尊卑，",
  "lzh-iti85:7.10": "非如牛羊等，",
  "lzh-iti85:7.11": "行諸雜穢事。",
  "lzh-iti85:7.12": "諸有智慧人，",
  "lzh-iti85:7.13": "成就二白法，",
  "lzh-iti85:7.14": "常守人天趣，",
  "lzh-iti85:7.15": "終不墮三塗。」"
}