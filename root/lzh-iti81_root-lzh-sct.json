{
  "lzh-iti81:0.1": "2本事經卷第四",
  "lzh-iti81:0.2": "(81)",
  "lzh-iti81:0.3": "大唐三藏法師玄奘奉　詔譯",
  "lzh-iti81:0.4": "二法品第二之二",
  "lzh-iti81:1.0": "吾從世尊聞如是語：",
  "lzh-iti81:1.1": "「苾芻當知！",
  "lzh-iti81:2.1": "若有苾芻於空閑處，常樂宴坐，勤修內心奢摩他定，不離靜慮，成就明淨毘鉢舍那，守護自心令無散亂，於諸善法修集無厭。",
  "lzh-iti81:2.2": "如是苾芻於二果中，我說定能隨證一果，謂於現法，或證有餘依涅槃界；",
  "lzh-iti81:2.3": "或不還果。」",
  "lzh-iti81:3.1": "爾時，世尊重攝此義而說頌曰：",
  "lzh-iti81:4.1": "「樂空閑宴坐，具正念正知，",
  "lzh-iti81:4.2": "善安住其心，離虛妄分別。",
  "lzh-iti81:4.3": "善防護自心，速斷無明闇，",
  "lzh-iti81:4.4": "及諸欲煩惱，無憂悔歸真。",
  "lzh-iti81:4.5": "常寂定其心，具正念靜慮，",
  "lzh-iti81:4.6": "無所執解脫，永盡諸有貪。",
  "lzh-iti81:4.7": "常樂不放逸，見放逸生怖，",
  "lzh-iti81:4.8": "諸見能永斷，速證般涅槃。」"
}