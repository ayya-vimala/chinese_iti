{
  "lzh-iti74:0.1": "本事經卷第三",
  "lzh-iti74:0.2": "(74)",
  "lzh-iti74:0.3": "大唐三藏法師玄奘奉　詔譯",
  "lzh-iti74:0.4": "2 二法品(三-五)1二法品第二之一",
  "lzh-iti74:1.0": "吾從世尊聞如是語：",
  "lzh-iti74:1.1": "「苾芻當知！",
  "lzh-iti74:2.1": "若有苾芻為欲矯誑諸眾生故、為求名譽遠所聞故、為求利養及恭敬故而出家者，不名真實於如來所修行梵行。",
  "lzh-iti74:2.2": "若有苾芻為律儀故、為正斷故而出家者，是名真實於如來所修行梵行。",
  "lzh-iti74:2.3": "所以者何？",
  "lzh-iti74:3.1": "是諸苾芻為律儀故、為正斷故而出家已，便能如實守護六根、不虧禁戒，及能速證最上正斷。",
  "lzh-iti74:3.2": "既能如實守護六根、不虧禁戒，及能速證最上正斷，便能如實斷所應斷、修所應修、證所應證。",
  "lzh-iti74:3.3": "既能如實斷、修、證已，便自了知：",
  "lzh-iti74:4.1": "我生已盡，梵行已立，所作已辦，不受後有。",
  "lzh-iti74:4.2": "如是若有為律儀故、為正斷故而出家者，是名真實於如來所修行梵行。」",
  "lzh-iti74:5.1": "爾時，世尊重攝此義而說頌曰：",
  "lzh-iti74:6.1": "「為矯誑名譽、利養及恭敬，",
  "lzh-iti74:6.2": "非真修梵行，",
  "lzh-iti74:6.3": "是虛妄出家。",
  "lzh-iti74:6.4": "為正斷律儀，",
  "lzh-iti74:6.5": "速證最上義，",
  "lzh-iti74:6.6": "是真修梵行，",
  "lzh-iti74:6.7": "非虛妄出家。」"
}