{
  "lzh-iti53:0.1": "2本事經卷第二",
  "lzh-iti53:0.2": "(53)",
  "lzh-iti53:0.3": "大唐三藏法師玄奘奉　詔譯",
  "lzh-iti53:0.4": "一法品第一之二",
  "lzh-iti53:1.0": "吾從世尊聞如是語：",
  "lzh-iti53:1.1": "「苾芻當知！",
  "lzh-iti53:2.1": "若諸有情能知持戒所感果報明了現前如我知者，彼於自身深生厭離、欣樂當來，堅持禁戒。",
  "lzh-iti53:2.2": "以不知故，樂著自身，毀犯禁戒。",
  "lzh-iti53:2.3": "所以者何？",
  "lzh-iti53:3.1": "諸持戒福能感善趣，增上猛利諸樂果報。」",
  "lzh-iti53:4.1": "爾時，世尊重攝此義而說頌曰：",
  "lzh-iti53:5.1": "「世間諸有情，若了知持戒，",
  "lzh-iti53:5.2": "能感樂果報，明見似如來；",
  "lzh-iti53:5.3": "便於不淨身，深能生厭離，",
  "lzh-iti53:5.4": "求當來勝果，堅守淨尸羅。",
  "lzh-iti53:5.5": "由不知持戒，能感善趣樂，",
  "lzh-iti53:5.6": "明見似如來，故毀犯淨戒。",
  "lzh-iti53:5.7": "諸有持戒人，得生於善趣，",
  "lzh-iti53:5.8": "受天諸妙樂，證無上涅槃。」"
}