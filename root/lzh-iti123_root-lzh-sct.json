{
  "lzh-iti123:0.1": "本事經卷第六",
  "lzh-iti123:0.2": "(123)",
  "lzh-iti123:0.3": "大唐三藏法師玄奘奉　詔譯",
  "lzh-iti123:0.4": "3 三法品(六-七)1三法品第三之一",
  "lzh-iti123:1.0": "吾從世尊聞如是語：",
  "lzh-iti123:1.1": "「苾芻當知！",
  "lzh-iti123:2.1": "有三種香，唯順風熏，不能逆風。",
  "lzh-iti123:2.2": "云何為三？",
  "lzh-iti123:3.1": "一者根香；",
  "lzh-iti123:3.2": "二者莖香；",
  "lzh-iti123:3.3": "三者花香。",
  "lzh-iti123:3.4": "如是三種，唯順風熏，不能逆風。",
  "lzh-iti123:3.5": "汝等苾芻，勿作是念：",
  "lzh-iti123:4.1": "更無餘香，或順風熏、或逆風熏、或復順逆，皆悉能熏。",
  "lzh-iti123:4.2": "所以者何？",
  "lzh-iti123:5.1": "我佛法中有一妙香，能順風熏、能逆風熏、能順逆熏，天上、人中皆聞芬馥，世間賢聖無不珍愛。",
  "lzh-iti123:5.2": "何等名為我佛法中有一妙香，能順風熏、能逆風熏、能順逆熏，天上、人中皆聞芬馥，世間賢聖無不珍愛？",
  "lzh-iti123:6.1": "所謂戒香。",
  "lzh-iti123:6.2": "由此戒香，能順風熏、能逆風熏、能順逆熏，天上、人中皆聞芬馥，世間賢聖無不珍愛。",
  "lzh-iti123:6.3": "如是名為我佛法中有一妙香，能順風熏、能逆風熏、能順逆熏，天上人中皆聞芬馥，世間賢聖無不珍愛。」",
  "lzh-iti123:7.1": "爾時，世尊重攝此義而說頌曰：",
  "lzh-iti123:8.1": "「世間諸所有，根莖花等香，",
  "lzh-iti123:8.2": "皆不逆風熏，以勢力微故。",
  "lzh-iti123:8.3": "唯我佛法中，有一妙香類，",
  "lzh-iti123:8.4": "順風逆風等，無不普皆熏；",
  "lzh-iti123:8.5": "天上及人中，諸世間賢聖，",
  "lzh-iti123:8.6": "一切皆珍愛，所謂淨戒香。",
  "lzh-iti123:8.7": "若能於此香，無放逸而住，",
  "lzh-iti123:8.8": "生無倒定慧，永盡眾苦邊。」",
  "lzh-iti123:9.1": "重攝前經嗢柁南曰：",
  "lzh-iti123:10.1": "同界、感後有求利及欲生",
  "lzh-iti123:10.2": "惡說似驢鳴四學與四戒",
  "lzh-iti123:10.3": "本事經卷第六"
}