{
  "lzh-iti59:0.1": "2本事經卷第二",
  "lzh-iti59:0.2": "(59)",
  "lzh-iti59:0.3": "大唐三藏法師玄奘奉　詔譯",
  "lzh-iti59:0.4": "一法品第一之二",
  "lzh-iti59:1.0": "吾從世尊聞如是語：",
  "lzh-iti59:1.1": "「苾芻當知！",
  "lzh-iti59:2.1": "世有一法於生長時，令諸有情愚癡損減、顛倒除滅、淨法隨增，脫諸惡趣、善趣成滿，與多眾生為大利益、為大安樂，令諸世間人天大眾，有義有利、增長喜樂。",
  "lzh-iti59:2.2": "云何一法？",
  "lzh-iti59:3.1": "所謂正見。",
  "lzh-iti59:3.2": "所以者何？",
  "lzh-iti59:4.1": "由正見故，令諸有情愚癡損減、顛倒除滅、淨法隨增，脫諸惡趣、善趣成滿，與多眾生為大利益、為大安樂，令諸世間人天大眾，有義有利、增長喜樂。",
  "lzh-iti59:4.2": "如是名為世有一法於生長時，令諸有情愚癡損減，廣說乃至令諸世間人天大眾，有義有利、增長喜樂。」",
  "lzh-iti59:5.1": "爾時，世尊重攝此義而說頌曰：",
  "lzh-iti59:6.1": "「正見生長時，令愚癡損減，",
  "lzh-iti59:6.2": "及顛倒除滅，諸淨法隨增，",
  "lzh-iti59:6.3": "脫惡滿善趣，為有利樂等。",
  "lzh-iti59:6.4": "正見現在前，速證涅槃樂。」"
}