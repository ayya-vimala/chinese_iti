{
  "lzh-iti9:0.1": "本事經卷第一",
  "lzh-iti9:0.2": "(9)",
  "lzh-iti9:0.3": "大唐三藏法師玄奘奉　詔譯",
  "lzh-iti9:0.4": "1 一法品(一-二)1一法品第一之一",
  "lzh-iti9:1.0": "吾從世尊聞如是語：",
  "lzh-iti9:1.1": "「苾芻當知！",
  "lzh-iti9:2.1": "世有一法，於生起時，與多眾生為不利益、為不安樂；",
  "lzh-iti9:2.2": "引諸世間天人大眾，作無義利，感大苦果。",
  "lzh-iti9:2.3": "云何一法？",
  "lzh-iti9:3.1": "是謂破僧。",
  "lzh-iti9:3.2": "所以者何？",
  "lzh-iti9:4.1": "苾芻當知！",
  "lzh-iti9:5.1": "僧若破壞，一切大眾互興諍論，遞相訶責、遞相陵蔑、遞相罵辱、遞相毀呰、遞相怨嫌、遞相惱觸、遞相反戾、遞相誹謗、遞相棄捨。",
  "lzh-iti9:5.2": "當於爾時，一切世間未敬信者，轉不敬信；",
  "lzh-iti9:5.3": "已敬信者，還不敬信。",
  "lzh-iti9:5.4": "苾芻當知！",
  "lzh-iti9:6.1": "如是名為世有一法，於生起時，與多眾生為不利益、為不安樂，引諸世間天人大眾，作無義利，感大苦果。」",
  "lzh-iti9:7.1": "爾時，世尊重攝此義而說頌曰：",
  "lzh-iti9:8.1": "「世有一法生，能起無量惡，",
  "lzh-iti9:8.2": "所謂僧破壞，愚癡者隨喜；",
  "lzh-iti9:8.3": "能破壞僧苦，破壞眾亦苦，",
  "lzh-iti9:8.4": "僧和合令壞，經劫無間苦。」"
}