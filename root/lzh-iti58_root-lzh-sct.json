{
  "lzh-iti58:0.1": "2本事經卷第二",
  "lzh-iti58:0.2": "(58)",
  "lzh-iti58:0.3": "大唐三藏法師玄奘奉　詔譯",
  "lzh-iti58:0.4": "一法品第一之二",
  "lzh-iti58:1.0": "吾從世尊聞如是語：",
  "lzh-iti58:1.1": "「苾芻當知！",
  "lzh-iti58:2.1": "世有一法於生長時，令諸有情愚癡增益、顛倒堅固、垢穢隨增、惡趣成滿，與多眾生為不利益、為不安樂，令諸世間人天大眾，無義無利、增長憂苦。",
  "lzh-iti58:2.2": "云何一法？",
  "lzh-iti58:3.1": "所謂邪見。",
  "lzh-iti58:3.2": "所以者何？",
  "lzh-iti58:4.1": "由邪見故，令諸有情愚癡增益、顛倒堅固、垢穢隨增、惡趣成滿，與多眾生為不利益、為不安樂，令諸世間人天大眾，無義無利、增長憂苦。",
  "lzh-iti58:4.2": "如是名為世有一法於生長時，令諸有情愚癡增益，廣說乃至令諸世間人天大眾，無義無利、增長憂苦。」",
  "lzh-iti58:5.1": "爾時，世尊重攝此義而說頌曰：",
  "lzh-iti58:6.1": "「邪見生長時，令愚癡增益，",
  "lzh-iti58:6.2": "及顛倒堅固，諸垢穢隨增，",
  "lzh-iti58:6.3": "成滿諸惡趣，為無利樂等。",
  "lzh-iti58:6.4": "邪見害愚夫，如火燒眾物。」"
}